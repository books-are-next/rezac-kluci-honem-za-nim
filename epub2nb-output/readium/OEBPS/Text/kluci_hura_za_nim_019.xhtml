<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kluci_hura_za_nim-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kluci_hura_za_nim-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-15" class="MLP_uroven2_kapitola ParaOverride-1">PATNÁCTÁ KAPITOLA <br/>Už je tam!</p>
			<p class="MLP_text_bez1radku ParaOverride-1">Řekli jsme si, jestliže to všechno dopadne dobře a&#160;jestliže se pan Ferbus dal oklamat Valnohou a&#160;Zrzkem, bude tu zítra po poledni jako na koni. A&#160;kolik že je nyní? Navlas půl jedné. A&#160;kdože to přechází a&#160;přešlapuje na silnici před zámečkem? Pan Ferbus a&#160;jeho číšník. Hostinský přišel taky, aby snad číšníka nenapadlo vyhnout se té škaredé práci a&#160;vymluvit se, že chlapci nemluvili pravdu a&#160;že děd Zachariáš se vůbec nehnul ze zámečku. A&#160;také proto s&#160;ním přišel, aby ho střežil při práci, dělal mu zeď, jak říkají příslušníci zlodějského cechu.</p>
			<p class="MLP_text ParaOverride-1">Děd Zachariáš a&#160;chlapci pozorují tu podařenou dvojici u&#160;okna, jež vede na silnici. Zloděj si nese opět svůj kufříček jako na začátku tohoto příběhu. Ale jen se podívejte, Zrzku a&#160;Valnoho, ten kufr je větší, než byl páně Dobešův, a&#160;také není polepen nálepkami. Podívejte se, jak ti dva na silnici jsou netrpěliví, jak napínají krky směrem k&#160;muzeu a&#160;zároveň se snaží vypadat náramně nenápadně, jako dva páni, kteří se náhodou potkali a&#160;teď spolu rozprávějí o&#160;svých rodinách, o&#160;dětičkách a&#160;obchodních starostech. Právě přešel kolem nich strážník, a&#160;oni se tváří jakoby nic, jako dva nejpočestnější občané. Strážník jde dál, ani si jich nevšimne. Kdyby tak věděl, co jsou zač, ten by je popadl za límec. Jen ať je raději nechá na pokoji, pokazil by nám příběh. Však my si to s&#160;nimi spravíme sami. Musíme si teď pospíšit, protože chlapci jsou už jako na trní a&#160;mohlo by je napadnout nějaké podezření.</p>
			<p class="MLP_text ParaOverride-1">Děd Zachariáš si ještě narychlo zopakuje s&#160;chlapci všecko, co se chystají udělat, a&#160;vyjde před zámeček. Zloději na silnici ho nenápadně pozorují. Půjde, nebo nepůjde ven?</p>
			<p class="MLP_text ParaOverride-1">Děd vnese své proutěné křeslo do chodby, zavře a&#160;zamkne zámecká vrata, zavolá na Binga a&#160;jde. Teď jenom aby nezavřel vrata u&#160;zahrady. S&#160;tím nepočítali a&#160;přelézat zeď u&#160;cizí zahrady za bílého dne je věc po čertech nebezpečná. Děd Zachariáš však jimi projde, jako by tu ani nebyly, loupežníčkům spadne kámen ze srdce.</p>
			<p class="MLP_text ParaOverride-1">Hrkne v&#160;nich, když vidí, že děd Zachariáš jde přímo k&#160;nim.</p>
			<p class="MLP_text ParaOverride-1">– Fuj, odplivne si hostinský, když je stařec lhostejně minul.&#160;– Už jsem se lekl, že jde na nás.</p>
			<p class="MLP_text ParaOverride-1">– To je špatné svědomí, řekne zasmušile číšník. Měli bychom toho raději nechat. Mám takové tušení, že to dnes špatně dopadne.</p>
			<p class="MLP_text ParaOverride-1">– Jen to zkus, zavrčí hostinský.&#160;– Kašlu na tvé tušení, a&#160;pokazíš-li to, zakroutím ti krk jako kuřeti.</p>
			<p class="MLP_text ParaOverride-1">Děd Zachariáš se zastaví u&#160;nedaleké tabáčnické budky, koupí si tabák a&#160;noviny a&#160;zamíří rovnou k&#160;lesíku.</p>
			<p class="MLP_text ParaOverride-1">– Čert tě vem, dědku, žehná mu hostinský na cestu.</p>
			<p class="MLP_text ParaOverride-1">Děd zmizel v&#160;lesíku. Počkají chvíli, a&#160;když se nevrací, řekne hostinský číšníkovi:</p>
			<p class="MLP_text ParaOverride-1">– Tak, seber se a&#160;maž! Hleď, ať jsi co nejdřív hotov, nic pořádného tam nezapomeň a&#160;pozor, ať nic nepokazíš. Já budu hlídat tady, a&#160;kdybych viděl, že se vrací dřív, než budeš hotov, vejdu do zahrady a&#160;zapískám.</p>
			<p class="MLP_text ParaOverride-1">Ten dobrák, kdyby věděl, že děd Zachariáš je už zpátky v&#160;zámečku, že obešel jen malým obloukem v&#160;lesíku zahradu a&#160;vešel dovnitř vrátky pro služebnictvo, jejichž zámek včera tak pečlivě namazal a&#160;která byla ve zdi na druhé straně zahrady.</p>
			<p class="MLP_text ParaOverride-1">Číšník jde k&#160;zámečku jako pes, který se bojí svého pána. Hostinský se za ním dívá tak dlouho, dokud ho nevidí zmizet v&#160;zahradě za muzeem. Potom se prochází klidným, důstojným krokem spořádaného občana, který na někoho čeká. Nikoho, kdo jde kolem, by ani ve snu nenapadlo, že má před sebou pravého původce všech krádeží spáchaných v&#160;poslední době na Bakalářce. Ale je to jen rulík zlomocný, který se tváří jako lilie, je to ocún, který chce vypadat jako nevinná pampeliška. Proč se mu nepodívají zblízka do očí, aby viděli, že v&#160;každém z&#160;nich mu sedí po deseti čertech? A&#160;každý ten čert juká neposedně sem a&#160;tam, na všechny strany, neblíží-li se odnikud nebezpečí. Necháme teď pana hostinského, ať si tu šlape svou cestu nepravostí, snad s&#160;ním ti čerti zatím něco provedou, a&#160;půjdeme raději za číšníkem.</p>
			<p class="MLP_text ParaOverride-1">Pane na nebi, tohle je mi ale zloděj, ten by tak měl jít ukrást korunní poklad králů anglických nebo vyloupit Národní banku. Ten se něco naohlíží na všecky strany a&#160;třese se, až mu kufřík v&#160;ruce poskakuje. Jak tenhle človíček toho mohl tolik nakrást a&#160;že už dávno strachy neumřel? Praskne-li někde větvička, hned se leká a&#160;jde, jako by ho čtyři strkali a&#160;dva táhli. A&#160;celou cestu přemýšlí, že by bylo lépe, kdyby přeskočil zeď a&#160;utekl druhou stranou domů, popadl svou dcerušku a&#160;zmizel s&#160;ní někde ve světě. A&#160;přece jenom jde, jde a&#160;udělá to, bude zase krást, hlupák jeden, tak moc se bojí strašlivého pana Ferbuse.</p>
			<p class="MLP_text ParaOverride-1">Dojde konečně na druhou stranu zámečku, připlíží se tam tiše jako lasice a&#160;rozhlédne se opatrně. Kolem je ticho, ani lísteček na keři se nehne. Zvedne oči a&#160;hle, tady malý kousek nad zemí je opravdu otevřeno jedno okno. Jedno jediné v&#160;celé řadě snad dvaceti, snad třiceti oken. Druhé vedle něho je zabedněno dřevěnou okenicí. Všechna okna mají dřevěné okenice, jen ta jedna je však zavřena. Zloděje ani nenapadne, aby uvažoval proč. Hlavní je, že jedno okno je opravdu otevřeno. Pod ním jsou na zdi přibity laťky, po kterých se pne divoké víno. To se mu to poleze, to je zrovna, jako by tu postavili žebřík.</p>
			<p class="MLP_text ParaOverride-1">Zloděj se ještě naposled rozhlédne kolem sebe, po oknech zámečku a&#160;po křovinách a&#160;stromech zahrady. Koldokola je odpolední ticho a&#160;klid, ani lístek nezašelestí, větvička nezapraská, a&#160;okna, jak se zdá, jsou slepá a&#160;hluchá. Zloděj začne lézt. Víno šelestí, laťky praskají, kufříček mu překáží. To všechno zloděje děsí; leze pomalu, ohlíží se a&#160;ostražitě naslouchá. Konečně dosáhne okna. Zachytí se jednou rukou jeho spodního okraje a&#160;opět naslouchá. Ticho. Povystrčí hlavu a&#160;nahlédne dovnitř. Je to pokoj zaplněný vykopávkami z&#160;cizích krajů, kostrami různých zvířat a&#160;jejich lebkami, rozvěšenými po zdech, zbraněmi a&#160;nářadím divokých kmenů. Jedna polovina pokoje je v&#160;přítmí, protože druhé okno je uzavřeno okenicí. Vypadá to trochu strašidelně a&#160;zloději se příliš dovnitř nechce. Ale není-li tam živého člověka, všechny ty mrtvé předměty, třeba vypadaly sebepříšerněji, mu nemohou ublížit. Dodá si odvahy a&#160;položí svůj kufříček na okno. Ještě chvilinku zaváhá, ale všude je klid. Spustí tedy kufřík do pokoje a&#160;šups za ním.</p>
			<p class="MLP_text ParaOverride-1">Bác! A&#160;zlodějovo neštěstí, trest a&#160;pokání začíná.</p>
		</div>
</body>
</html>