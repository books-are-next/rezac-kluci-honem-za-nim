<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kluci_hura_za_nim-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kluci_hura_za_nim-21" xml:lang="cs-CZ">
		<div class="Z-kladn--textový-r-meček">
			<p id="_idParaDest-20" class="MLP_uroven2_kapitola ParaOverride-1">DVACÁTÁ KAPITOLA <br/>Třikrát: Sláva!</p>
			<p class="MLP_text_bez1radku ParaOverride-1">V&#160;tu chvíli asi, kdy kopaninský stařeček začal vyzvánět na poplach a&#160;chlapci vlekli stříkačku k&#160;požářišti, děd Zachariáš, znepokojen jejich dlouhou nepřítomností, rozhodl se k&#160;činu. Jaképak fraky a&#160;dlouhé tahanice s&#160;takovým ničemou, jako je pan Ferbus, usoudil děd. Půjdeme k&#160;němu, vezmeme ho za ručičku a&#160;dovedeme ho spolu na Kopaninu. A&#160;tam pěkně na místě s&#160;ním zúčtujeme. Mělo mne to napadnout hned a&#160;nemusel jsem ty hochy posílat zbůhdarma napřed.</p>
			<p class="MLP_text ParaOverride-1">– A&#160;bude-li odporovat, pohrozíme mu strážníkem, pokračuje děd Zachariáš.&#160;– Však on zkrotne. Co tomu říkáte, Nyklíčku?</p>
			<p class="MLP_text ParaOverride-1">Nyklíček neříká raději nic, ví, že musí být pro všechno, ať děd Zachariáš rozhodne jakkoliv. Však je taky jako na trní, protože začíná mít starost o&#160;svou dcerušku. Ještě než děd Zachariáš vykročí ze zámečku, varuje Nyklíčka před každou nerozumností:</p>
			<p class="MLP_text ParaOverride-1">– Ne, aby vám napadlo utíkat, Nyklíčku. Pamatujte, že při rychlejším kroku máte Binga na krku. Bingo, hlídej!</p>
			<p class="MLP_text ParaOverride-1">Ale pana Nyklíčka ani nenapadne, aby utíkal. Celý ten čas, co byl zlodějem, netoužil po ničem víc, než aby se mohl živit poctivě, a&#160;nyní se mu konečně naskýtá příležitost. Zatím si ovšem musí dát líbit dědovu nedůvěru; však přijde čas, kdy ho přesvědčí, že si nemohl vybrat člověka spolehlivějšího a&#160;vděčnějšího.</p>
			<p class="MLP_text ParaOverride-1">Vyjdou ze zámečku a&#160;rovnou k&#160;panu Ferbusovi, který už pobíhá po silnici zuřivý strachy a&#160;netrpělivostí. Sotva je zhlédne, pochopí, že je všecko prozrazeno a&#160;ztraceno. Zrovna jako by mu do uší zazvonila pouta a&#160;do očí se mu zašklebily černé mříže vězení. Ten na ně čekat nebude! Otočí se a&#160;uhání, jako by mu za patami vystřelil. Kam utíká, kde se chce skrýt, co si vůbec chce počít? Přece si nevezme svou hospodu do kapsy a&#160;nezmizí s&#160;ní ve světě? Snad chce jen narychlo složit svůj nakradený poklad a&#160;utéci s&#160;ním. Ať běží, jen ať běží, shledá se s&#160;pěkným nadělením!</p>
			<p class="MLP_text ParaOverride-1">Děd Zachariáš se pustí s&#160;Nyklíčkem za ním. Mohl by potkat děti na zpáteční cestě a&#160;kdoví čeho by ten ničema byl v&#160;zuřivosti schopen.</p>
			<p class="MLP_text ParaOverride-1">Když hostinský uběhne polovinu cesty, vidí před sebou stoupat mohutný sloup dýmu z&#160;míst, kde leží Kopanina. Zmocní se ho strašné tušení. Pospíchá, jak nejvíc mu jeho dýchavičné plíce dovolí. Sotva uběhne druhou polovinu cesty, vidí, že jeho tušení se naplnilo. Tam dole hoří jeho hospoda, plane jako slaměný vích v&#160;tom slunečném dni, plameny zdají se šlehat až k&#160;nebi. Všecko je ztraceno. Nic, zhola nic mu nezbývá. Stal se z&#160;něho úplný žebrák, neboť ve své lakotě si ani nedal pojistit svůj hostinec. Jeho poklad byl asi objeven a&#160;přispěje k&#160;jeho usvědčení více než Nyklíčkova zrada. Pronásledovatelé jsou mu v&#160;patách, co mu zbývá?</p>
			<p class="MLP_text ParaOverride-1">Obrátí se a&#160;prchá dál. Utíká kolem hřbitova a&#160;zmizí v&#160;lesíku. Jen ať utíká, jen ať běží, odplatě neunikne. Míra jeho trestu nebyla ještě dovršena. Ať pospíchá, ať uhání, není na světě tak rychlého běžce, aby utekl svému osudu. A&#160;jaký může být osud darebákův?</p>
			<p class="MLP_text ParaOverride-1">Na místo, kde před chvílí stál pan Ferbus, doběhl nyní děd Zachariáš s&#160;Nyklíčkem. Také oni celou cestu viděli veliký sloup dýmu, vystupující z&#160;údolí, a&#160;to je ještě více popohánělo. Sotva doběhnou ke Kopanině, hned zapomenou na pana Ferbuse pro hroznou podívanou, která jim vyvstala před očima.</p>
			<p class="MLP_text ParaOverride-1">– Kde je má Liduška? vykřikne Nyklíček a&#160;pustí se ohromnými skoky dolů do vsi. Kdež by si vzpomněl, že nemá utíkat, když jeho dítě je v&#160;nebezpečí! Hej, děde Zachariáši, zastavte svého Binga, než srazí Nyklíčka k&#160;zemi a&#160;zakousne se mu do krku! Jen taktak, v&#160;poslední chvíli zavolá děd Zachariáš na psa a&#160;Bingo se zastaví a&#160;nespokojeně vrčí. Nyklíček však nedbá ničeho, žene se rovnou k&#160;ohni, a&#160;div se nevrhne do plamenů. Kampak byste to skákal, človíčku, jděte jen klidně do hasičského skladiště a&#160;tam na hromadě peřin a&#160;všeho, co se dalo zachránit z&#160;vašeho skrovného majetku, najdete svou holčičku, trochu ještě vyděšenou, ale zdravou a&#160;bez úhony.</p>
			<p class="MLP_text ParaOverride-1">Co máme ještě vyprávět? Naše povídka se blíží ke konci, už jí dochází dech jako těm plamenům, co strávily Ferbusovu hospodu.</p>
			<p class="MLP_text ParaOverride-1">Ba, ano, shořela docela, ač se k&#160;ní sjeli hasiči z&#160;celého okolí. Zbyla z&#160;ní než hromada popela, ohořelých trámů a&#160;několik učouzených zdí. Jistě uznáte, že to byl zasloužený trest pro ničemu, který měl víc, než kolik je třeba k&#160;spokojenému a&#160;poctivému živobytí, a&#160;přece z&#160;lakoty a&#160;chamtivosti kradl a&#160;nutil krást druhé. Dobře mu tak. Teď nemá, kde by hlavu složil, a&#160;má-li hřebík, nemá zeď, do níž by jej za­tloukl. Říkám vám však, že toho nebylo dosti. Ten člověk nezmoudřel a&#160;nehledal cestu poctivosti. Kradl a&#160;loupil dál. A&#160;tak lidé z&#160;Kopaniny, když později četli v&#160;novinách, že kdesi byl zatčen lupič Ferbus, který o&#160;sobě tvrdí, že býval hostinským a&#160;starostou v&#160;Kopanině, pochopili, proč tenkrát po tom požáru zmizel, jako by se po něm země slehla, a&#160;proč se v&#160;popelu kůlny našel slitek stříbra a&#160;zlata, o&#160;němž nikdo, ani Nyklíček, nechtěl nic vědět.</p>
			<p class="MLP_text ParaOverride-1">Jak ten oheň vznikl? To Liduška, Nyklíčkova dcera. Dostala se k&#160;sirkám a&#160;hrála si v&#160;kuchyni na kuchařku. Ještě štěstí, že neuhořela sama, vždyť takhle už přišlo o&#160;život mnoho dětí.</p>
			<p class="MLP_text ParaOverride-1">Teď se má Liduška dobře. Vždycky bývala sama a&#160;nyní má společnost. Zrzek ji učí lézt na stromy, Sirka běhat a&#160;házet kamením a&#160;Valnoha ji učí jezdit na kole. Pane, ti ji vyučí. To ani nebude holka, to bude kluk. Nyklíček splnil vše, co se od něho očekávalo. Lepšího pomocníka si děd Zachariáš ani nemohl přát. Rozumějí si dobře, protože oba sjezdili kus světa a&#160;mají o&#160;čem povídat. Ale kdybyste přišli do muzea na Bakalářce a&#160;setkali se s&#160;Nyklíčkem, nemluvte před ním o&#160;zlodějích. Nerad to slyší a&#160;v&#160;novinách ani nečte zprávy o&#160;krádežích. Připomíná mu to smutnou dobu jeho života.</p>
			<p class="MLP_text ParaOverride-1">A&#160;co kluci? ptáte se. Ti jsou náramně slavní po celé Bakalářce, Kopanině, po okolí, ba i&#160;po celé zemi. Zpráva o&#160;jejich hrdinství při požáru kopaninské hospody prošla všemi novinami. Jak by ne! Neboť Valnoha, Zrzek a&#160;Sirka byli vyznamenáni ministerstvem za záchranu lidského života. To byla veliká sláva na gymnáziu, kam oni chodí. Všechny třídy byly svolány do tělocvičny, museli přijít i&#160;milostpáni-oktaváni a&#160;poslouchat vzletnou řeč, kterou měl pán z&#160;ministerstva k&#160;Valnohovi, Zrzkovi a&#160;Sirkovi, když jim odevzdával vyznamenání za zachránění života pětileté Lidušky Nyklíčkové a&#160;za hrdinské chování při hašení požáru. Pak jim všichni provolali hromové Sláva!, div nepopraskala okna tělocvičny. A&#160;Zrzkova maminka jim v&#160;zahradní besídce uspořádala hostinu, k&#160;níž pozvala také Valnohovy a&#160;Sirkovy rodiče, děda Zachariáše a&#160;pana Nyklíčka s&#160;Liduškou. A&#160;zatímco dospělí slzeli dojetím nad zdárností svých synů, Valnoha, Zrzek, Sirka i&#160;Liduška se šťastně přecpali všech dobrot, které jim připravila Zrzkova maminka.</p>
			<p class="MLP_text ParaOverride-1">Tak vidíte, že se vyplácí být čiperný a&#160;nebojácný. Pravda, podnikli to všechno, aby zachránili Valnohovu dvoulampovku, a&#160;tu zrovna nedostali, protože shořela se vším všudy ve Ferbusově hospodě. Ale co je ta nejlepší dvoulampovka na světě proti záchraně lidského života! Ostatně Valnoha si udělal novou a&#160;lepší. Udělal vlastně dvě a&#160;jednu dal dědu Zachariášovi a&#160;panu Nyklíčkovi, aby měli nějakou zábavu, když jim dojde řeč.</p>
		</div>
</body>
</html>