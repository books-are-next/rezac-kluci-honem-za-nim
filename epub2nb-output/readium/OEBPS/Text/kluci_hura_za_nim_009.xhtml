<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kluci_hura_za_nim-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kluci_hura_za_nim-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">PÁTÁ KAPITOLA <br/>Strážce pokladů</p>
			<p class="MLP_text_bez1radku ParaOverride-1">Pořád se tu vykřikuje: děd Zachariáš. Děd Zachariáš sem, děd Zachariáš tam. Honem k&#160;dědu Zachariášovi, děd Zachariáš pomůže a&#160;to bude něco pro děda Zachariáše. Kdo je to ten děd Zachariáš, ptáme se, že se tu s&#160;ním tropí takový povyk, že se mu div neprovolává sláva? Nejsme tu proto, aby nás někdo vodil za nos. Chceme vědět, kdo je děd Zachariáš! Tak abyste věděli: děd Zachariáš je strážce pokladů.</p>
			<p class="MLP_text ParaOverride-1">Bác! To to bouchlo. Strážce pokladů! Dnes, ve dvacátém století, a&#160;tady, v&#160;srdci Evropy, mezi automobily, telegrafy, telefony, rádiem, aeroplány a&#160;já nevím čím ještě. Jděte, jděte. Vy si o&#160;nás myslíte, že jsme příliš malé děti. A&#160;přece je to pravda pravdoucí. Nechtějte na mně, abych se dušoval, raději vám to vysvětlím.</p>
			<p class="MLP_text ParaOverride-1">Tady na Bakalářce je jedna veliká a&#160;stará zahrada. Jak veliká? Podívejte se, když vám řeknu nějaké číslo, tak si je stejně nebudete umět představit. Ta zahrada je tedy hodně veliká, taková, jaké bývaly kolem šlechtických domů. Na jejím okraji, kousek od silnice, opravdu stojí zámeček. Stará je ta zahrada jako ten dům, asi dvě stě padesát nebo tři sta let. Jsou v&#160;ní vysokokmenné mohutné stromy, větve mají jako obří paže a&#160;jejich koruny se podobají klenbám chrámů. Jsou to ponejvíce vzácné stromy, svezené ze všech koutů světa. Opatrovali je tu a&#160;s&#160;péčí vypěstovali někdejší majitelé zámečku. Ale jen nejásejte nadšením. Je to sice krása a&#160;bylo by škoda, kdyby jí dnes nebylo, má však také svůj stín. Aby tu dnes ty převzácné a&#160;překrásné stromy mohly být, aby se mohly tyčit k&#160;našemu nebi, hřát v&#160;našem slunci, zachvívat se a&#160;praskat v&#160;nárazech větru a&#160;choulit se pod tíží sněhu, musela se kolem dokola této zahrady dřít na panských polích a&#160;vinicích v&#160;úpalu slunce, v&#160;dešti i&#160;mrazivém větru celá pokolení chudáků od starců po děti, jako jste vy, a&#160;z&#160;výtěžků jejich práce si panstvo stavělo svá sídla a&#160;obklopovalo se nádherou. Ti chudáci pracovali na této zahradě, a&#160;když ji vysázeli, obehnali ji vysokou zdí a&#160;zůstali venku. Zatímco panstvo se prochází v&#160;příjemném stínu, šelestí hedvábím svých šatů a&#160;vdechuje vůni květin, ty, chudáku, vzdychej za plotem a&#160;v&#160;slunečním žáru zajdi. Čas přešel, páni i&#160;chudáci odešli touž cestou a&#160;zahrada se změnila: fontány, besídky a&#160;okrasná zákoutí se rozpadla, pěšiny zarostly trávou, křoví se rozbujelo do všech stran, jen ty stromy jsou rok po roce krásnější a&#160;mohutnější. Tahle zahrada dlouho nedala spát našim třem kamarádům.</p>
			<p class="MLP_text ParaOverride-1">Ti se kolem ní něco naslídili a&#160;naměřili očima výšku její zdi. Po celé Bakalářce nebylo koutu, kterým by nebyli prolezli, jen tato zahrada jim zůstávala tajemstvím. Museli napřed najít místo, kde by zdivo bylo vydroleno tak, aby se po něm dalo vylézt, a&#160;vyčíhat dobu, kdy nikdo není v&#160;dohledu. Konečně je našli. Silná větev se tu skláněla hluboko přes zeď, a&#160;slibovala jim oporu při lezení. Když se naskytla vhodná příležitost, to víte, že první byl na zdi Zrzek, a&#160;sedě na ni rozkročmo, zvěstoval nadšeně kamarádům, jaké to tam je. Pak přišel na řadu Sirka. Valnoha ho povysadil a&#160;Zrzek mu podal ruku, ten byl nahoře, než byste řekli pět. Valnoha byl nejtěžší kus. Zrzek a&#160;Sirka se s&#160;ním mořili spojenými silami. Trvalo to hodnou chvíli, než ho vytáhli. Seskočit dolů do zahrady šlo už mnohem lépe a&#160;houby se starali o&#160;to, jak se dostanou zpátky.</p>
			<p class="MLP_text ParaOverride-1">Plížili se vysokou trávou, pronikali spletí křovin, objevovali pobořené bazény, loubí a&#160;fontány a&#160;kamenná těla andělíčků a&#160;bohyň, jež čas a&#160;povětří shodily z&#160;jejich podstavců. Pane, tady by kvetla indiánština: plížení, skrývání, táboření a&#160;přepady. Kluci byli u&#160;vytržení. Odvažovali se stále hlouběji, pokřikovali na sebe stále hlasitěji.</p>
			<p class="MLP_text ParaOverride-1">Bylo to na jaře, asi k&#160;páté hodině odpolední, a&#160;zatímco venku byl zářící, jasný den, tady se už ploužily dlouhé stíny a&#160;šero vylézalo zpod listnatých příkrovů. Klukům začínalo být úzko. Ach, to bylo dobrodružství, jaké se hned tak nevydaří. Ale bylo tu přece jen jaksi smutně a&#160;tajemně. Odvaha se jim vytrácela a&#160;Zrzek prohlásil první:</p>
			<p class="MLP_text ParaOverride-1">– Kluci, já myslím, že bychom se měli vrátit. Zítra sem můžeme přijít zase, ale vypravíme se trochu dřív.</p>
			<p class="MLP_text ParaOverride-1">Než mu mohl někdo z&#160;nich odpovědět, ozval se před nimi chraplavý psí štěkot a&#160;hlas, no zrovna takový, jako kdyby se rozkřikl Krakonoš:</p>
			<p class="MLP_text ParaOverride-1">– I&#160;prachsec, kluci miliónský. Ono to vleze všude. Počkejte, až vás chytnu, já vám dám. Vem si je, Bingo, vem si je!</p>
			<p class="MLP_text ParaOverride-1">Dovedete si představit, že to bylo, jako když do vrabců střelí. Kluci se rozprchli, každý v&#160;jinou stranu. A&#160;za nimi zněl dupot, praskání větví, štěkot a&#160;– poslouchejte&#160;– smích. Ale najednou ten, kdo kluky vystrašil, bolestně vykřikl, zadunělo to, jako by byl upadl, a&#160;pes úzkostně zavyl. Sirka se Zrzkem běželi dál, protože jejich strach byl mocnější než zvědavost. Valnoha však, jemuž se beztak špatně utíkalo, se zastavil a&#160;ohlédl, co se vlastně stalo. A&#160;viděl, že ve vysoké trávě se pokouší vstát, ale nemůže, stařec ohromné postavy, s&#160;vlasy a&#160;vousy jako mléko bílými. Valnoha skočil za kmen jednoho z&#160;těch mohutných stromů a&#160;pozoroval odtud starcovo počínání. Panečku, to by mohla být lest, aby nás k&#160;sobě přilákal a&#160;chytil, bylo první, co Valnohu napadlo.</p>
			<p class="MLP_text ParaOverride-1">Pak si ale uvědomil, že ho stařec ani nevidí a&#160;jeho kamarádi že už jsou bůhvíkde.</p>
			<p class="MLP_text ParaOverride-1">Stařec se namáhal povstat. Nemohl. Posadil se a&#160;opřel o&#160;strom za svými zády a&#160;začal si ohmatávat nohu. Veliký, huňatý černý pes, upoutaný na řemeni kolem jeho ruky, pobíhal zděšeně a&#160;poštěkával. Valnoha sledoval starcovo počínání. Něco se mu stalo s&#160;nohou, to bylo jisté. Chlapec ho litoval, stále však se ho ještě bál. Stařec byl ohromný v&#160;černém kabátě upnutém až ke krku a&#160;bílé vousy mu věnčily snědou, opálenou tvář, nechávaly mu však volnou bradu a&#160;místo pod nosem. Čepice, kterou měl předtím na hlavě, mu spadla, takže i&#160;jeho husté bílé vlasy byly nyní obnaženy. Když Valnoha viděl, že se stařec marně pokouší rozšněrovat botu na zraněné noze, dodal si odvahy a&#160;vylezl ze svého úkrytu.</p>
			<p class="MLP_text ParaOverride-1">– Pane! zavolal.&#160;– Pane, stalo se vám něco? Rád bych vám pomohl, ale nesmíte mi nic udělat.</p>
			<p class="MLP_text ParaOverride-1">Pes skočil po Valnohovi s&#160;chraplavým zaštěkáním, ale stařec ho strhl zpátky.</p>
			<p class="MLP_text ParaOverride-1">– Lehni, Bingo, fuj! Tak vida, jeden tu zůstal. Stalo se mi, to víš, že se mi stalo, darebo. A&#160;kvůli vám. Mám asi zlomenou nohu. Pojď a&#160;pomoz mi rozšněrovat botu. Pojď a&#160;neboj se. Nic se ti nestane.</p>
			<p class="MLP_text ParaOverride-1">Takhle se tedy seznámili Valnoha, Zrzek a&#160;Sirka s&#160;dědem Zachariášem.</p>
		</div>
</body>
</html>