<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kluci_hura_za_nim-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kluci_hura_za_nim-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">DEVÁTÁ KAPITOLA <br/>Co viděl Sirka</p>
			<p class="MLP_text_bez1radku ParaOverride-1">– Tak, děde Zachariáši. Už jsem si dost odpočinul a&#160;zase mohu.</p>
			<p class="MLP_text ParaOverride-1">– Zkus to tedy znovu. Ale mysli na to, co chceš vidět.</p>
			<p class="MLP_text ParaOverride-1">– Mysli na zloděje, Sirko. Chceme, abys viděl zloděje, prosí kamarádi.</p>
			<p class="MLP_text ParaOverride-1">– To víte, odpovídá Sirka a&#160;cítí, jak je rozrušen a&#160;jak se bojí, aby se všechno vydařilo. A&#160;hle, sotva se křišťálová koule octne na jeho dlani a&#160;jen se do ní zahledí, už se začíná kalit a&#160;začíná v&#160;ní vířit kouřová mlha.</p>
			<p class="MLP_text ParaOverride-1">Zloděje, myslí Sirka úporně. Chci vidět, kde nyní je a&#160;co dělá.</p>
			<p class="MLP_text ParaOverride-1">A&#160;zase šumí a&#160;padá voda odněkud zvysoka, mlha se převaluje a&#160;koule roste. Sirka už nevnímá nic krom ní, neví, co se děje kolem něho. Mlha se ustaluje. Koule je teď větší než pokojík děda Zacha­riáše, rozestoupila se v&#160;jakousi podivnou prostoru, je to pokoj, který Sirka nikdy v&#160;životě neviděl. Ano, je to pokoj, protože tam v&#160;pozadí je okno, kterým padá světlo na stůl, ačkoli okno je do polovice zastřeno nějakou hustou záclonou. A&#160;u&#160;stolu&#160;– Sirko, napínej zrak, co nejvíc můžeš!&#160;– sedí dva muži.</p>
			<p class="MLP_text ParaOverride-1">Sedí proti sobě a&#160;jeden z&#160;nich má na sobě starý promaštěný gumový plášť, a&#160;nyní&#160;– jak sem pootočil tvář&#160;– ano, je to on, ten zlodějíček hubeňoučký, už ho máme s&#160;tou jeho vyzáblou tváří, chmatáka jednoho, pobertu nevycválaného, na dosah ruky ho máme. Škoda že je to jenom obraz, to bychom mu skočili za krk a&#160;zatřepali jím, že by sotva dechu popadal. Škoda, ale také dobře, protože dobrodružství by bylo u&#160;konce a&#160;co bychom si povídali potom. Sirka se chvíli dívá jen na zloděje, je jím zrovna očarován. Ani svým očím pořádně nevěří, chtěl by vykřiknout a&#160;vyzvat své kamarády a&#160;děda Zachariáše, aby se také podívali, je však jako ve snu, ústa má zamčena, všechna jeho síla je vyčerpána tím pohledem do křišťálové koule. Podívá se tedy na stůl, a&#160;hle, na něm leží zlodějův kufr, je otevřen, a&#160;jak do něho padá světlo, blýskají se v&#160;něm stříbrné vidličky, nože a&#160;lžíce, pořádná hromádka jich je. A&#160;vedle kufru stojí Valnohova dvoulampovka s&#160;tlampačem. Nemůžeme pochybovat, vidíte sami, že koule nelže. Sirkův očarovaný pohled se sune dál, až spočine na druhém muži u&#160;stolu. Pane, to je jiný chlapík než náš zloděj, veliký hnedle jako děd Zachariáš, vypasený, břichatý. Hlavu má rudou a&#160;velikou a&#160;na ní pleš, která se mu blyští víc než to stříbro v&#160;kufru. Ale ta tvář! Pane, smiluj se. Toho bych si neposlal ani za pětník pro pepř, a&#160;když, tak strážníka s&#160;ním. Něco našemu zloději vykládá a&#160;vzteká se při tom, tvář mu rudne jako krocanovi lalok. Zloděj se krčí v&#160;ramenou, zrovna se zmenšuje a&#160;vypadá, že by nejraději vlezl pod stůl. Sirka však neslyší z&#160;jejich hovoru ani slovo, je to jen obraz a&#160;koule nepřenáší zvuky. A&#160;nyní se podívejte na toho čerta tlustého, jak se rozkatil, zdvihá ruku&#160;– a&#160;má on tu pacinku jako kovářský perlík&#160;–, šermuje jí zloději zrovna u&#160;nosu, pak ji zvedne ještě výš a&#160;bums! jí do stolu. Jen to všecko poskočilo. Škoda že jsme neslyšeli, jak to zarachotilo a&#160;zadrnčelo. V&#160;tu chvíli právě se obraz v&#160;kouli zachvěl, zakymácel, podivně svraštil a&#160;rozplynul se.</p>
			<p class="MLP_text ParaOverride-1">Sirka ještě drží kouli na dlani, v&#160;hlavě mu podivně hučí a&#160;je mu slabo v&#160;nohou, jako kdyby měl upadnout. Děd Zachariáš mu kouli vezme, obejme chlapce pevně kolem ramenou a&#160;posadí ho do svého křesla.&#160;– Tak pojď, Sirčičko, pojď, hochu, povídá,&#160;– a&#160;odpočiň si. Tentokrát jsi na to asi kápl, viděli jsme to na tobě. Teď nám nic nepovídej, dost času, až si vydechneš. Můžeš si třeba i&#160;chvilku zdřímnout, chceš-li.</p>
			<p class="MLP_text ParaOverride-1">A&#160;Sirka opravdu usne, sotva dosedne. Jeho kamarádi jsou jak na trní.</p>
			<p class="MLP_text ParaOverride-1">– Proč ho necháváte spát? pustí se oba do děda Zachariáše.&#160;– Vždyť zatím praskneme netrpělivostí.</p>
			<p class="MLP_text ParaOverride-1">– Tak jen hezky počkejte, povídá děd.&#160;– Sirka si musí řádně odpočinout, protože podívaná do křišťálové koule vyčerpá dospělého člověka, cožpak takového chlapce.</p>
			<p class="MLP_text ParaOverride-1">Sirka dlouho nespal, snad ani ne deset minut. Probouzel se zvolna, jako by z&#160;mdloby přicházel k&#160;vědomí. Slyší hlasy svých kamarádů, kteří si šeptají s&#160;dědou Zachariášem, neotvírá však oči, protože by rád ještě jednou uviděl výjev z&#160;koule. Poznal zloděje, to ano, ale ten druhý člověk mu připadal známý. Někde ho již viděl a&#160;zdálo se mu, že nejednou. Ale kde, kde jenom? Sirka sedí s&#160;očima zavřenýma, ani se nehýbá a&#160;vzpomíná. A&#160;najednou&#160;– už to má. Vždyť je to pan Ferbus, hostinský Ferbus z&#160;Kopaniny. Sirka byl u&#160;něho několikrát, když nakupovali na Kopanině s&#160;tatínkem vrbové proutí. Hostinský Ferbus! Pěkný pán, když se smlouvá se zloději. Sirka přestane dělat, že spí, a&#160;vyskočí. To si dovedete představit, jak se na něho kamarádi vrhnou. To je vyptávání! Děd Zachariáš se namáhá, aby do toho uvedl pořádek. Sirka se ovšem nezdráhá a&#160;vypravuje všechno, co viděl v&#160;kouli. Trochu přehání, to se rozumí, to by ani nebyl kluk, ale celkem mluví pravdu. Valnoha se Zrzkem nechtějí ani věřit. Pak zajásají:&#160;– Tak už o&#160;něm víme. Teď jenom, jak ho dostat.</p>
			<p class="MLP_text ParaOverride-1">– Nějak se to zamotává, bručí děd Zachariáš.&#160;– Ten hostinský, to bude povedený ptáček. Nemá dost na tom, že okrádá lidi svými slivkami, ještě se spolčuje se zloději. Schovává je asi před policií a&#160;kupuje od nich kradené. Budeme muset vzít rozum pořádně do hrsti, abychom tady něco sami pořídili.</p>
			<p class="MLP_text ParaOverride-1">Tak tedy dali všichni hlavy dohromady a&#160;radili se. A&#160;z&#160;té porady vyšel vítězně návrh děda Zachariáše, aby se nejdříve přesvědčili na místě, co je pravdy na Sirkově vidění. Byl-li to opravdu hostinský Ferbus, zdali tam náhodou ten zloděj nebydlí a&#160;nedalo-li by se tam vypátrat něco, co by jim pomohlo dostat se těm darebákům na kobylku. Nejlépe ovšem bude, když se tam vypraví jeden, protože je méně nápadný než tři. A&#160;bude to samozřejmě Sirka, neboť zná zloděje i&#160;hostinského. Tohle bude moci provést až zítra, protože zatím už se setmělo a&#160;kluci mají nejvyšší čas k&#160;večeři.</p>
			<p class="MLP_text ParaOverride-1">– Tak, a&#160;teď koukejte, ať jste doma, abyste něco neslízli, popohání je děd.&#160;– Pořádně se na to vyspěte a&#160;zítra, až se vrátí Sirka, uvidíme, co bude dál.</p>
			<p class="MLP_text ParaOverride-1">Ono se to dědovi řekne, vyspěte se, když je plná hlava takových událostí. Nevím, jaké to bylo s&#160;tím spánkem a&#160;jaké, řekněme, takhle s&#160;pozorností ve škole. Kdoví, zdali některý z&#160;nich nebo dva nebo všichni tři nedostali pro nepozornost kouli, pumu, eso, a&#160;jak se dnes všelijak jmenuje starodávná pětka. Ale do toho nám nic není, a&#160;přihodilo-li se to některému z&#160;nich, však on to zase napraví. Nás zajímá více, jak provede svůj úkol Sirka a&#160;co nám přinese nového.</p>
		</div>
</body>
</html>