<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kluci_hura_za_nim-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kluci_hura_za_nim-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_kapitola ParaOverride-1">ŠESTÁ KAPITOLA <br/>Kdo byl děd Zachariáš</p>
			<p class="MLP_text_bez1radku ParaOverride-1">Dědova noha nebyla zlomená, jen vymknutá v&#160;kotníku. Valnoha svolal své kamarády, kteří se beztak začínali vracet, protože jak by mohli ostatní utéci, když jeden zůstal v&#160;nebezpečí. Všichni společně pomohli starci dobelhat se zpátky do domu. Byl to perný kousek cesty, a&#160;zpotili se při něm všichni: stařec i&#160;chlapci.</p>
			<p class="MLP_text ParaOverride-1">Valnoha, Zrzek i&#160;Sirka se omlouvali, jak nejlépe dovedli. Stařec se jim posmíval. Pane, byl to stařec, široký a&#160;statný jako dub, když se vzpřímil, stál mezi kluky jako Gulliver mezi Liliputány. Hoši chtěli běžet pro lékaře, ale stařec jim poručil, aby mu podali svazek širokých pruhů lýka, jimiž ovíjel roubované stromy. Namočil několik pruhů ve vodě, kterou mu donesli, a&#160;pak jim poručil, aby mu kroutili nohou tak dlouho, až mu v&#160;ní rupne. Když si vydychl z&#160;bolesti, kterou mu to působilo, ovázal si nohu zvlhlým lýkem a&#160;vyložil chlapcům, že je to nový způsob, jakého užívají jihoameričtí indiáni při takových zraněních.</p>
			<p class="MLP_text ParaOverride-1">– Tak, řekl stařec,&#160;– noha je opatřena, ale kdo mi teď, vy malí darebové, poklidí domácnost a&#160;uvaří, když jsem tu sám a&#160;nějakých čtrnáct dní se sotva dovleču, abych otevřel vrata a&#160;posadil se u&#160;nich?</p>
			<p class="MLP_text ParaOverride-1">Tohle bylo pro chlapce jako výzva. Kdopak jiný se měl starat o&#160;starce než oni, když zavinili svým vpádem do zahrady jeho nehodu? Přicházeli tedy každý den, poklízeli a&#160;pomáhali mu vařit a&#160;každý z&#160;nich se mu snažil přinést z&#160;domova něco dobrého na zub. Stařec přijímal jejich péči s&#160;laskavými posměšky a&#160;přátelství mezi ním a&#160;chlapci vzrůstalo.</p>
			<p class="MLP_text ParaOverride-1">Děd Zachariáš byl nyní jediným obyvatelem zámečku, patřícího k&#160;zahradě. Jeho majitel jej už dávno opustil a&#160;toulal se po světě. Ten majitel byl šlechtic, ale to mu bylo jedno, zakládal si spíše na tom, že byl učencem. Byl archeologem, a&#160;to je takový vědec, který se snaží vypátrat z&#160;vykopávek, jak žila dávno vyhynulá lidská pokolení. Pátrá po jejich hrobech, po jejich dávných sídlištích a&#160;chrámech. Už otec nynějšího majitele se tím zabýval, ta záliba se držela u&#160;nich v&#160;rodě. Otec začal s&#160;vykopávkami na Bakalářce a&#160;proměňoval poma­lu zámeček v&#160;muzeum. Synovi však byla Bakalářka malá, ponechal vykopávky na ní jiným a&#160;sám jezdil po světě. Co ten člověk toho zbrousil! Začal Egyptem a&#160;přes zříceniny Kartága se dostal do střední a&#160;jižní Afriky, potom kopal v&#160;Mezopotámii a&#160;středoasijských pouštích. Nakonec ho zlákala Jižní Amerika svou záhadnou a&#160;krásnou vzdělaností vyhubeného indiánského kmene Mayů.</p>
			<p class="MLP_text ParaOverride-1">Na všech cestách ho doprovázel Zachariáš, který mu sloužil jako lovec a&#160;ochránce. A&#160;za ta dlouhá léta se proměnil zámeček v&#160;opravdové muzeum a&#160;jeho majiteli i&#160;Zachariášovi v&#160;něm zbylo po jednom pokojíku. Zachariášův pán tu ostatně pobyl sotva jeden den v&#160;roce, když se vracel z&#160;nějakého sjezdu učenců v&#160;Londýně nebo jinde a&#160;zajel se podívat na Zachariáše a&#160;potěšit se sbírkami. Cestování už přestalo. Pán dostal v&#160;tropech takovou chorobu, která ho nutí zdržovat se stále v&#160;mírném pásmu, buď v&#160;některých lázních u&#160;Středozemního moře, nebo v&#160;Egyptě, a&#160;Zachariáš je již stár.</p>
			<p class="MLP_text ParaOverride-1">Tak tu nyní děd Zachariáš žil sám, hlídal pánovy sbírky, jež, pokud byly uspořádány, byly veřejně přístupny, a&#160;vzpomínal na stará dobrodružství. Nekamarádil se s&#160;nikým, nikam nechodil a&#160;jeho jedinými společníky byli pes Bingo, kterému již táhlo na patnáctý rok, a&#160;papoušek Koko, stoletý stařec, kterého Zachariáš koupil už sedmdesátiletého a&#160;který uměl jen španělsky a&#160;některá záhadná slova černošská. Česky se již naučit nemohl. Sirka, Zrzek a&#160;Valnoha oživili starcovu samotu. Chodili k&#160;němu, i&#160;když se vymknutá noha, dík indiánskému obvazu, uzdravila. Stařec si zvykl na přítomnost chlapců a&#160;spřátelil se s&#160;nimi tak, jako by byl jedním z&#160;nich. Vodil je mezi vykopávkami a&#160;hoši se dovídali dějiny kopce Bakalářky, na němž bydlili.</p>
			<p class="MLP_text ParaOverride-1">Nejvíc ovšem hochy i&#160;děda Zachariáše lákaly vykopávky z&#160;dalekých krajin. Valnohu, Zrzka a&#160;Sirku k&#160;nim vábila vůně dobrodružství a&#160;cizích tajemných končin, stařec byl k&#160;nim připoután vzpomínkami. Vyprávěl jim o&#160;ohromných palácích, chrámech a&#160;obětištích, o&#160;podivných bozích a&#160;jejich uctívání, o&#160;záhadných písmech, k&#160;jejichž rozluštění nestačila celoživotní usilovná práce mnoha moudrých mužů, o&#160;velikých městech, která mívala statisíce obyvatelů a&#160;zmizela pod přívalem písku, o&#160;nebetyčných velechrámech boha slunce, ztracených dnes v&#160;neprostupných a&#160;bažinatých pralesích, kde vzduch je prosycen zárodky zhoubných nemocí, kde jedovatí hadi a&#160;domorodci s&#160;otrávenými šípy vás mohou připravit o&#160;život na každém kroku.</p>
			<p class="MLP_text ParaOverride-1">Děd Zachariáš vzpomínal všech nebezpečí, kterým unikl, všech dobrodružství, jimiž prošel, a&#160;chlapci na něm mohli oči nechat. Pane, tohle všechno by se jim hodilo: ti indiáni i&#160;s&#160;jejich otrávenými šípy, ti hadi, třebas byli sebejedovatější, a&#160;cesty na řekách, pod klenbou nekonečných pralesů. A&#160;když se jim dost navyprávěl, pouštěl je děd Zachariáš za dům na zahradu, aby si pod jejími stromy a&#160;v&#160;houštinách hráli na všechno, co od něho právě slyšeli.</p>
			<p class="MLP_text ParaOverride-1">Takový byl děd Zachariáš a&#160;tak vzniklo a&#160;takové bylo jeho přátelství s&#160;Valnohou, Sirkou a&#160;Zrzkem.</p>
		</div>
</body>
</html>