<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kluci_hura_za_nim-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kluci_hura_za_nim-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-1">ŠESTNÁCTÁ KAPITOLA <br/>Pozor, vojáci! Chopte se ho!</p>
			<p class="MLP_text_bez1radku ParaOverride-1">Řekli jsme prve bác. A&#160;to bác znamená mnoho věcí, nebo aspoň dvě. Bác udělal především zloděj, který, jakmile se pustil z&#160;okna dovnitř, po něčem sklouzl a&#160;bacil sebou na zem. To druhé bác udělala okenice, která se za ním s&#160;třeskem zavřela.</p>
			<p class="MLP_text ParaOverride-1">Zloděj leží na zemi napolo omráčen. Když se vzpamatuje, padne na něho hrozný strach. Co se stalo? A&#160;co se ještě bude dít? Zloděj to neví, zloděj to neuhádne. A&#160;my, než budeme vyprávět dále, si můžeme povědět, co to bylo.</p>
			<p class="MLP_text ParaOverride-1">Zloděj sklouzl po válci od klepadla, který, jak víte, se otáčí kolem železné osy. Dali jej sem Valnoha, Zrzek a&#160;Sirka právě proto, aby zloděj, až sleze z&#160;okna, po něm uklouzl. Ten válec je jedna část jejich nástrahy a&#160;druhou je právě ta okenice, která se s&#160;takovým hlukem zavřela. Je to Valnohův nápad, vynález a&#160;konstrukce. Připevnil zvenčí na zeď kladky a&#160;po nich zavedl k&#160;oběma půlkám okenice provázky, jež vedly do oken pokojů, sousedících zprava i&#160;zleva s&#160;tím, do něhož se vloupal zloděj. A&#160;tam provázky končily v&#160;rukou chlapců, neboť v&#160;pokoji napravo byl děd Zachariáš se Sirkou a&#160;v&#160;pokoji nalevo Valnoha se Zrzkem. Zloděj nemohl vidět ani kladky, ani provázky, protože je zakrývalo divoké víno, jež se pnulo po celé zdi zámečku až ke střeše. Jakmile vlezl do pokoje a&#160;sklouzl po válci na zem, chlapci zatáhli za provázky a&#160;okenice se zavřela. Nyní začal účinkovat druhý díl Valnohovy důmyslné konstrukce. Valnoha připevnil na okenici závoru, opatřenou silným pérem. Když se okenice přibouchla, péro spustilo a&#160;závora zapadla. Zloděj mohl bušit do okenice a&#160;lomcovat jí, jak chtěl, zmohl zrovna tolik, jako by chtěl prorazit zeď hlavou.</p>
			<p class="MLP_text ParaOverride-1">A&#160;on, chudák, podívejte se, jestliže vaše oči už přivykly šeru jako jeho, se o&#160;to také chce pokusit. Sotva se vzpamatuje, vyskočí a&#160;vrhne se zpět k&#160;oknu. Ale zapomněl na nešťastný válec, sklouzne po něm podruhé a&#160;už se opět válí po zemi. Jeje, jeje, teď bych vám nepřál být na jeho místě. Jak se bojí, v&#160;hrdle ho dusí, srdce mu zděšeně skáče, pot na něm vyráží. Tady vidíte, jak se nevyplácí chodit po křivých cestách. To je však teprve začátek. Co ho ještě všecko čeká! Ach, kéž by sem raději nikdy nebyl vlezl!</p>
			<p class="MLP_text ParaOverride-1">Setmělým pokojem se ozve podivný křik, strašlivý skřek, hrozný hlas, který jako by ani nepatřil živé bytosti. Zloděj se zachvívá hrůzou, krčí se ke zdi pod oknem a&#160;napíná zrak, aby uviděl, odkud ten neznámý volá a&#160;kdy se na něho vrhne. Jeho oči už přivykly pološeru a&#160;začínají rozeznávat předměty kolem. Ostatně sem padají dva úzké pruhy světla otvory, vyříznutými po starodávnu nahoře v&#160;okenicích. Zloděj vidí, co zhruba zahlédl, když sem lezl oknem: kostry neznámých zvířat a&#160;jejich lebky, rozvěšené po zdech, u&#160;dveří proti oknu dvě velké vycpané opice, černé a&#160;hrozivě vzpřímené, a&#160;u&#160;stěn množství oštěpů, luků a&#160;šípů nejrůznějších velikostí a&#160;tvarů. A&#160;třeba to všechno vypadá hrozně strašidelně, jsou to jen mrtvé předměty, kterých se nemusí bát. Nikde ani sledu po nějaké živé bytosti, a&#160;přece ten výhružný hlas nad ním nepřestává křičet. Zloději se zdá, že se nadobro zbláznil. Třeští oči do pološera, aby objevil, odkud hlas přichází. Konečně se mu zdá, že to uhodl, ale není mu proto lépe. Naopak, strachy div neumře.</p>
			<p class="MLP_text ParaOverride-1">Nade dveřmi naproti němu visí na zdi obrovitá lebka nějakého zvířete a&#160;z&#160;ní vychází ten křik. Visí tam veliká, strnulá, nehybná, neklape čelistmi, jak byste myslili, vůbec se nepohybuje, ale to je tím horší, protože křičí, opravdu křičí, zloděj už o&#160;tom ani dost málo nepochybuje. Co křičí, ptáte se? Křičí:</p>
			<p class="MLP_text ParaOverride-1">– Pomóc! Pomóc! Zloději!</p>
			<p class="MLP_text ParaOverride-1">To je neuvěřitelné, což? Ještě podivnější však je, že ta lebka to křičí španělsky, ano, křičí „Pomóc zloději“ nejčistší španělštinou. A&#160;nejpodivnější a&#160;nejhorší ze všeho je, že zloděj tomu rozumí. Býval v&#160;mládí lodním číšníkem na zaoceánských parnících, a&#160;tak pochytil mnohá slova ze všech možných řečí.</p>
			<p class="MLP_text ParaOverride-1">Hrůza roztřásá zlodějíčka. Teď se již docela pomátl. Padá na kolena a&#160;šourá se po nich ze svého místa pod oknem, leze k&#160;nehybné lebce na zdi a&#160;spíná k&#160;ní ruce, jako by byla jeho soudcem, a&#160;volá:</p>
			<p class="MLP_text ParaOverride-1">– Milost!</p>
			<p class="MLP_text ParaOverride-1">Lebka však nezná slitování a&#160;pokračuje:</p>
			<p class="MLP_text ParaOverride-1">– Pozor, vojáci! Chopte se ho! Teď!</p>
			<p class="MLP_text ParaOverride-1">Ach, to je příliš na toho nešťastníka. Ani se nerozhlíží, kde jsou v&#160;tom strašidelném pokoji jací vojáci, vyskočí a&#160;vrhne se ke dveřím, jež vidí před sebou. Marně jimi lomcuje, marně se do nich opírá ze všech sil. Jsou zamčeny na klíč a&#160;jsou to dobré a&#160;pevné dveře. A&#160;co tak s&#160;nimi zápolí, lebka nad jeho hlavou křičí dál, nyní však už jí nerozumí ani slova. Je poděšen ještě více, protože kdovíjaká neštěstí svolává ten hrozný nesrozumitelný hlas na jeho hlavu. Náhle cosi zasviští a&#160;udeří nad ním do dveří. Zloděj zvedne oči a&#160;vidí, že se do nich zaryl veliký oštěp, jeden z&#160;těch, jichž je tu plno ve stojanech kolem zdí.</p>
			<p class="MLP_text ParaOverride-1">Zloděj odskočí ode dveří, jako by se klika proměnila v&#160;hada. Rozhlíží se divoce kolem sebe. Kdo to tu po něm hází, když krom té křičící lebky a&#160;jeho tu není živé duše? Lebka snad může křičet, kdo však jaktěživ slyšel, že by házela oštěpem? Kdo to tedy byl?</p>
			<p class="MLP_text ParaOverride-1">Nikde nikdo. Strach třepe zlodějem, až mu zuby cvakají. Padne na všechny čtyři a&#160;plazí se zpět doprostřed pokoje. Jsou tu sice ještě dvoje dveře, ale ztratil už všechnu odvahu a&#160;nedůvěřuje jim. Nepoleze přece k&#160;takovým dveřím, do kterých se zabodávají oštěpy. Uprostřed místnosti, kde na něj dopadá alespoň pruh světla štěrbinou v&#160;okenici, cítí se přece jen bezpečnější. A&#160;zůstane tu tak, jak je, na všech čtyřech, protože se bojí i&#160;postavit. Ach, jak lituje, že sem lezl, lituje všeho, co kdy natropil, všech svých krádeží, třebaže z&#160;nich nikdy nic neměl než strach a&#160;hrůzu. Napadá ho, že odtud nevyvázne živ, a&#160;najednou se mu zdá, jako by ty dvě ohromné černé opice sebou pohnuly, ano, hýbají se, jdou k&#160;němu kolébavým krokem a&#160;mávají svýma dlouhýma rukama. Zloděj vidí, že se přiblížila jeho poslední hodinka. Padne na zem, přikryje si hlavu rukama a&#160;ječí:</p>
			<p class="MLP_text ParaOverride-1">– Pomóc! Pomóc!</p>
			<p class="MLP_text ParaOverride-1">To už je příliš mnoho i&#160;na takového hříšníka. Odbyl si své, dost jste ho vystrašili, vždyť to bylo horší, než kdyby seděl bůhvíjak dlouho ve vězení. Potrestali jste ho ažaž, smilujte se nad ním, vzpomeňte si na jeho dcerušku, která ho má ráda. Ručím vám za to, že už nikdy nepůjde krást. Dost, prosím vás, pomoc! pomoc! haló! haló! kde jste kdo, děde Zachariáši, Valnoho, Zrzku, Sirko, pospěšte honem a&#160;vysvoboďte toho človíčka, nebo se vám tu docela pomate na rozumu.</p>
			<p class="MLP_text ParaOverride-1">Dveře napravo od zloděje se otevřely a&#160;v&#160;nich se objevil děd Zachariáš. V&#160;ruce třímá svou sukovici, protože čert věř člověku, který se tolikrát vloupal do cizího domu. Jde sám, jenom Bingo ho doprovází. Chlapci museli zůstat zpět, ať se vzpírali jak chtěli. Děd Zachariáš je chce uvarovat každého zbytečného nebezpečí.</p>
			<p class="MLP_text ParaOverride-1">– Takový skrček, kam by se na mne hrabal, prohlásil Valnoha.</p>
			<p class="MLP_text ParaOverride-1">– Naložil bych mu jich, že by nestačil koukat, naparoval se Zrzek.</p>
			<p class="MLP_text ParaOverride-1">– A&#160;já bych mu podrazil nohy, hned by se válel po zemi, přidal se Sirka.</p>
			<p class="MLP_text ParaOverride-1">Věřím vám, kluci, že byste mu jich dali. Ale proč byste to dělali, povídám, když tak jako tak leží na zemi?</p>
			<p class="MLP_text ParaOverride-1">Hlavu má pod rukama a&#160;očekává svůj konec. Lebka přestala křičet. Na podlaze duní těžké kroky a&#160;blíží se k&#160;němu. To jsou ty opice, myslí si, a&#160;když se Bingo svým vlhkým a&#160;studeným čumákem dotkne jeho ruky, je zloděj přesvědčen, že opice už sahá po něm, a&#160;zaječí znovu:</p>
			<p class="MLP_text ParaOverride-1">– Pomóc! Pomóc!</p>
			<p class="MLP_text ParaOverride-1">Bingo se lekne a&#160;chystá se hlasitým vrčením ke skoku. Děd Zachariáš ho zkrotí a&#160;řekne svým hlubokým, vážným hlasem:</p>
			<p class="MLP_text ParaOverride-1">– Co tu tak křičíte, člověče?</p>
			<p class="MLP_text ParaOverride-1">Zloděj, jak uslyší lidský hlas, mluvící jeho mateřštinou, zvedne hlavu. Spatří děda Zachariáše a&#160;bojí se ještě, není-li to zase nějaký přízrak, ale pak ho pozná a&#160;začne prosit:</p>
			<p class="MLP_text ParaOverride-1">– Zachraňte mne, pane. Proboha vás prosím, odveďte mě odtud.</p>
			<p class="MLP_text ParaOverride-1">Děd Zachariáš se zatváří udiveně a&#160;řekne drsně:</p>
			<p class="MLP_text ParaOverride-1">– Neválejte se mi tu po zemi, člověče, a&#160;vstaňte! Před čím vás mám vlastně zachránit?</p>
			<p class="MLP_text ParaOverride-1">Zloděj se rozhlédne kolem sebe, aby mu ukázal všechny hrůzy, které na něho útočily, vidí však s&#160;úžasem, že nemůže ukázat zhola nic. V&#160;pokoji je ticho a&#160;klid, věci jsou na svých původních místech, lebka visí na stěně, opice stojí tam, kde stály vždycky, a&#160;jsou zjevně vycpané. A&#160;co oštěp, který se zaryl do dveří nad zlodějovou hlavou? Ani ten tam není. (A&#160;bodejť by byl, když děd Zachariáš, sotva sem vstoupil, postavil jej ke zdi mezi ostatní zbraně.) Zloděj nic nechápe, nedovede si představit, co se to s&#160;ním dělo od té chvíle, kdy sem vlezl oknem. Musely se tu odehrát nějaké čáry nebo co.</p>
			<p class="MLP_text ParaOverride-1">– Já&#160;– já&#160;– nevím, pane, koktá,&#160;– ale vyveďte mě, prosím vás, odtud.</p>
			<p class="MLP_text ParaOverride-1">Děd Zachariáš se má co držet, aby se nesmál a&#160;vypadal hodně přísně.</p>
			<p class="MLP_text ParaOverride-1">– Počkejte, človíčku, počkejte, nařizuje,&#160;– napřed mi musíte povědět, co jste tu vlastně dělal.</p>
			<p class="MLP_text ParaOverride-1">– Povím, všecko vám povím, ke všemu se přiznám a&#160;nic neza­mlčím, slibuje zloděj,&#160;– ale jenom mne odtud odveďte.</p>
			<p class="MLP_text ParaOverride-1">– Nemyslete si, že mi nějak uklouznete, varuje ho. – Uděláte-li rychlejší krok, pes po vás skočí a&#160;zakousne vás jako veverku. Bingo, dej pozor!</p>
			<p class="MLP_text ParaOverride-1">Bingo se podívá na svého pána a&#160;výstražně zavrčí. Tak tedy jdou: napřed zloděj, přikrčený a&#160;strachy menší než kdy jindy, za ním Bingo a&#160;děd Zachariáš se svou sukovicí. V&#160;sousedním pokoji na ně čekají Valnoha, Zrzek, a&#160;Sirka a&#160;každý z&#160;nich má pořádný oštěp. Zloděj, když je zhlédne, se znovu poleká. Nelekne se tak těch oštěpů jako Valnohy a&#160;Zrzka. Zastaví se a&#160;koktá:</p>
			<p class="MLP_text ParaOverride-1">– To&#160;– to jsou ti hoši, co byli včera u&#160;nás v&#160;hospodě.</p>
			<p class="MLP_text ParaOverride-1">– Ano, to jsou oni, odpoví děd Zachariáš.&#160;– Jen jděte, však si všechno vysvětlíme.</p>
			<p class="MLP_text ParaOverride-1">Zloděj vykročí a&#160;děd Zachariáš kývne na Sirku:</p>
			<p class="MLP_text ParaOverride-1">– Jdi a&#160;přines za námi Koka, zašeptá mu,&#160;– ať tam něco neprovede.</p>
			<p class="MLP_text ParaOverride-1">A&#160;zatímco průvod se zlodějem odchází, Sirka se vrací do pokoje pod medvědí lebku, zaťuká na ni oštěpem a&#160;zavolá:</p>
			<p class="MLP_text ParaOverride-1">– Haló, Koko!</p>
			<p class="MLP_text ParaOverride-1">V&#160;lebce to zaharaší a&#160;papoušek odpoví žvatlavou španělštinou:</p>
			<p class="MLP_text ParaOverride-1">– Koko je hodný pták, Koko je krásný pták.</p>
			<p class="MLP_text ParaOverride-1">– To víš, že ano, souhlasí s&#160;ním Sirka.&#160;– Jsi vůbec nejhodnější, nejkrásnější a&#160;nejchytřejší pták, jaký se kdy narodil, a&#160;provedl jsi svou úlohu znamenitě. Teď polez ven, dostaneš cukr, moc cukru, až tě bude břicho bolet.</p>
			<p class="MLP_text ParaOverride-1">Papoušek, jak slyší o&#160;cukru, vyleze z&#160;lebky, v&#160;níž se mu asi velmi líbilo, a&#160;šplhá po nastaveném oštěpu na Sirkovo rameno. Tak, a&#160;tady máte to strašidlo, které tak vyděsilo zloděje, že by byl málem duši vypustil. Děd Zachariáš usadil papouška do lebky, a&#160;Koko, jakmile uviděl v&#160;pokoji samotného cizího člověka, křičel, co vykřikoval na zloděje. Naučil ho tomu španělský koloniální důstojník, kterému dříve Koko patříval a&#160;který se tak zajišťoval, aby ho domorodí sluhové neokrádali. Ještě by vás asi zajímalo, jak to bylo s&#160;tím oštěpem a&#160;s&#160;těmi opicemi. Ale to ví sám čert, já ne. Napadlo mě, že by to mohl být jeden z&#160;těch kousků, jimž se naučil děd Zachariáš od starého Inda, který mu dal křišťálovou kouli. Děd Zachariáš však o&#160;ničem takovém nechce ani slyšet a&#160;zapírá i&#160;to, že jsme ho viděli tahat oštěp ze dveří. Říká, že všechnu tu hrůzu zažil zloděj jen ve své obrazotvornosti, podrážděné strachem a&#160;špatným svědomím. Ať je to jakkoliv, hlavní je, že jsme zloděje chytili a&#160;pořádně vytrestali.</p>
		</div>
</body>
</html>