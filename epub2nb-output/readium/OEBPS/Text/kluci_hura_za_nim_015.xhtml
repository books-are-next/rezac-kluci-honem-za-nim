<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kluci_hura_za_nim-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kluci_hura_za_nim-12" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_kapitola ParaOverride-1">JEDENÁCTÁ KAPITOLA <br/>Proč jste ho pustili?</p>
			<p class="MLP_text_bez1radku ParaOverride-1">Na silnici právě proti vchodu do zámečku stojí Zrzkův tatínek a&#160;mračí se. Jak by se nemračil! Zrzkova maminka mu telefonuje: Chlapec na tebe čeká doma a&#160;otevře ti. A&#160;tatínek se půl hodiny marně dobývá domů. Chlapče, tys to vypral. Teď bych nechtěl být na tvém místě.</p>
			<p class="MLP_text ParaOverride-1">– Kde lítáš? řekne tatínek na uvítanou.</p>
			<p class="MLP_text ParaOverride-1">– Já, tati, odpoví Zrzek a&#160;neví, jak dál.</p>
			<p class="MLP_text ParaOverride-1">– A&#160;kdes měl být?</p>
			<p class="MLP_text ParaOverride-1">– Doma, přiznává Zrzek kajícně.</p>
			<p class="MLP_text ParaOverride-1">– Ty myslíš pěkně na svého otce.</p>
			<p class="MLP_text ParaOverride-1">– Já, tatínku, namouduši, bych byl přišel včas, ale byli tam nějací pánové…</p>
			<p class="MLP_text ParaOverride-1">– A&#160;ty jsi zapomněl na čas, na domov a&#160;na tátu jako vždycky, vyčítá tatínek.</p>
			<p class="MLP_text ParaOverride-1">Zrzek jde tiše vedle něho a&#160;je mu krušno. Neví, nač má myslit dřív. Zdali na to, co provedl, nebo na to, co se teď asi děje v&#160;zámečku.</p>
			<p class="MLP_text ParaOverride-1">– Máš klíče? obnoví otec rozhovor.</p>
			<p class="MLP_text ParaOverride-1">– Mám. Tady jsou.</p>
			<p class="MLP_text ParaOverride-1">– To je dost, žes je neztratil, řekne tatínek a&#160;vezme mu je z&#160;rukou.</p>
			<p class="MLP_text ParaOverride-1">– A&#160;mohl bych se vrátit? pospíší si honem Zrzek, když mu to tak dobře dopadá.</p>
			<p class="MLP_text ParaOverride-1">– I&#160;toto, odpoví otec.&#160;– Ty bys chtěl příliš lacino uklouznout. Co kdybych to řekl mamince? Máš nějaký úkol?</p>
			<p class="MLP_text ParaOverride-1">– Mám, ale mohu si ho napsat po večeři.</p>
			<p class="MLP_text ParaOverride-1">– Kdepak. To budeš příliš unaven. Napřed povinnost a&#160;potom zábava, řekne Zrzkův tatínek právě tak, jako to řekl Valnohův. Jak vidíte, všichni tatínkové na světě mají stejná přísloví a&#160;užívají jich vždycky v&#160;nepravou chvíli.</p>
			<p class="MLP_text ParaOverride-1">Zrzek se vleče za tatínkem. Kdyby se nebál, tak by se otočil a&#160;uháněl zpátky do zámečku. Kdoví co se tam bez něho děje, jak to tam dopadá, zdali jim ten zloděj neuteče. To je trápení, to jsou muka, jak je ten život zlý na Zrzka, vždycky v&#160;nejlepším se mu všecko zkazí. Když došel Zrzek s&#160;tatínkem domů a&#160;začal psát úkol, nejraději by byl bacil perem z&#160;okna, roztrhal matematický sešit na kousky a&#160;hodil jej větrům napospas. Ale pak si moudře pomyslil, že vztek mu není nic platný, vzal hlavu do dlaní a&#160;začal počítat. Možná že když si pospíší, podaří se mu vrátit se ještě včas do zámečku, aby viděl, jak to dopadlo, a&#160;sklidil pochvalu. To bude Sirka koukat, až se vrátí s&#160;nepořízenou, a&#160;Valnoha mu bude děkovat pohnut k&#160;slzám. Zrzek se zakousl do úkolu jako hladový do kusu chleba. Byl dobrý počtář. Než uplynulo půl hodiny, byl hotov se všemi příklady. Ještě jednou je rychle přehlédl a&#160;už se s&#160;nimi sypal k&#160;tatínkovi.</p>
			<p class="MLP_text ParaOverride-1">– Tak už jsem hotov, tati, prohlásil pyšně.</p>
			<p class="MLP_text ParaOverride-1">– Ty sis nějak pospíšil, řekne otec, který právě dojedl a&#160;chystá se číst došlé noviny.&#160;– Ukaž mi to.</p>
			<p class="MLP_text ParaOverride-1">Tatínek je také dobrý počtář, Zrzek má nadání po něm. Prohlédne úkol, nikde ani chybička. To si dovedete představit, jak mu to polichotí, že má takového bystrého syna, a&#160;že má hned shovívavější náladu. Ale nemůže přece Zrzka vychvalovat do nebe, to by ho jen rozmazlil a&#160;pak by s&#160;ním teprve nebylo k&#160;vydržení. Vrátí mu sešit a&#160;řekne:</p>
			<p class="MLP_text ParaOverride-1">– Dobré je to. Jen jestlis to odněkud neopsal. Byl jsi nějak příliš rychle hotov.</p>
			<p class="MLP_text ParaOverride-1">– Tati, řekne Zrzek vyčítavě.&#160;– Vždyť jsme to teprve dnes dostali.</p>
			<p class="MLP_text ParaOverride-1">– No dobrá, odpoví otec a&#160;schovává se za novinami a&#160;začne číst. Zrzek tu stojí dál, přešlapuje na místě a&#160;shledává odvahu poprosit tatínka, aby ho pustil ven.</p>
			<p class="MLP_text ParaOverride-1">– Tati, řekne, vlastně jen zašeptá, protože hlas mu selže strachy, aby nebyl odmítnut. Ale otec jako by ho neslyšel, čte dál.</p>
			<p class="MLP_text ParaOverride-1">– Tati, ozve se Zrzek podruhé a&#160;hlasitěji,&#160;– tati, prosím tě.</p>
			<p class="MLP_text ParaOverride-1">– Co je, řekne otec za novinami.&#160;– Tys tu ještě? Já myslil, že už jsi dávno u&#160;děda Zachariáše.</p>
			<p class="MLP_text ParaOverride-1">Dovedete si představit, že Zrzek na víc nečeká, vyrazí ze sebe jenom:&#160;– Děkuji, tatínku,&#160;– a&#160;už je venku ze dveří a&#160;na silnici. V&#160;tu chvíli právě je také Valnoha po mnohém vzdychání hotov se svým úkolem. A&#160;jen položí pero, popadne čepici a&#160;žene se k&#160;dědu Zachariášovi. Na rohu se ti dva setkají.</p>
			<p class="MLP_text ParaOverride-1">– Kam se ženeš, Valy? vykřikne Zrzek.</p>
			<p class="MLP_text ParaOverride-1">– K&#160;dědu Zachariášovi. Já myslím, že Sirka by už mohl být zpátky.</p>
			<p class="MLP_text ParaOverride-1">– Ať je zpátky nebo ne, přijde pozdě, nafoukne se Zrzek.</p>
			<p class="MLP_text ParaOverride-1">– Jak to?</p>
			<p class="MLP_text ParaOverride-1">– Protože už zloděje máme. Totiž jestli to tam beze mne nějak nezkopali. A&#160;Zrzek vypoví Valnohovi svůj příběh. Valnoha žasne, nevěří svému sluchu, pochybuje. Ale Zrzek se zapřísahá, zaklíná se a&#160;dušuje a&#160;Valnoha uvěří.</p>
			<p class="MLP_text ParaOverride-1">– Tak proč tady stojíme, proč neběžíme? Hrome, ať už jsme tam, volá Valnoha.</p>
			<p class="MLP_text ParaOverride-1">Tu však proti nim přichází pět pánů-elegánů v&#160;anglických šatech a&#160;měkkých kloboucích a&#160;jsou to zrovna ti, kteří se ozbrojili oštěpy a&#160;šli s&#160;dědem Zachariášem zdolat zloděje. Jdou v&#160;hloučku a&#160;o&#160;čemsi živě rokují, rukama rozkládají a&#160;ve vzduchu šermují.</p>
			<p class="MLP_text ParaOverride-1">– To jsou oni, volá Zrzek, sotva je zhlédne.&#160;– To jsou ti, co nám pomáhali. Hned uslyšíš, jestli jsem mluvil pravdu nebo ne.</p>
			<p class="MLP_text ParaOverride-1">Rozběhne se jim naproti. A&#160;hle, páni jako by je všechny najednou pod paždí zalechtal, se dají do smíchu.</p>
			<p class="MLP_text ParaOverride-1">– Tady je, volají.&#160;– Kam jsi nám zmizel, ó&#160;hrdino, ve chvíli nejnebezpečnější?</p>
			<p class="MLP_text ParaOverride-1">– Já jsem neutekl, hájí se Zrzek.&#160;– Musel jsem domů, přišel pro mne tatínek.</p>
			<p class="MLP_text ParaOverride-1">– Jaká to pošetilost, rozhorlí se jeden z&#160;pánů, zatímco ostatní se nepřestávají smát.&#160;– Rodiče jsou nenapravitelní. Hle, otec, který zabránil svému synu stát se hrdinou dne a&#160;ověnčiti se vavřínem slávy. Ale neboj se, dokončili jsme tvé dílo za tebe.</p>
			<p class="MLP_text ParaOverride-1">– Chytili jste ho? ptá se Zrzek dychtivě, nedbaje jejich smíchu.</p>
			<p class="MLP_text ParaOverride-1">– Byl lapen a&#160;přemožen, prohlásí mluvčí pěti pánů.</p>
			<p class="MLP_text ParaOverride-1">– A&#160;co jste s&#160;ním udělali?</p>
			<p class="MLP_text ParaOverride-1">– Tvůj přítel, strážce pokladů, ještě teď z&#160;něho tahá oštěpy, kterými jsme ho prokláli na mnoha místech. Odešli jsme, neboť nemilujeme takové podívané. Ale ty by sis měl pospíšit a&#160;pomoci tomu ctihodnému starci. Sháněl se po tobě, je radostí všecek bez sebe. Škoda že tu teď není Zrzek, prohlásil. Kdybych ho měl po ruce, hned bych mu jednu vrazil.</p>
			<p class="MLP_text ParaOverride-1">– Jak to? ptá se Zrzek. Zdá se mu, že se ti páni zbláznili.</p>
			<p class="MLP_text ParaOverride-1">– Chce tě políbit z&#160;vděčnosti. Upaluj, co ti nohy stačí.</p>
			<p class="MLP_text ParaOverride-1">Páni odcházejí a&#160;stále se smějí, jako by se opravdu pomátli na rozumu.</p>
			<p class="MLP_text ParaOverride-1">– To jsou divní chlapíci, povídá Valnoha. Nerozuměl jsem jim ani za mák. Proč se vlastně pořád smějí?</p>
			<p class="MLP_text ParaOverride-1">– Asi z&#160;radosti, že se jim ho podařilo chytit, rozsoudí Zrzek, ačkoliv mu také jde hlava kolem z&#160;té zmatenice, kterou vyslechl. Hlavní je, že zloděj byl chycen. Chycen Zrzkovou zásluhou! Valnoha mávne za pány rukou a&#160;popadne kamaráda:</p>
			<p class="MLP_text ParaOverride-1">– Nech je a&#160;pojď, ať víme, co se tam zběhlo.</p>
			<p class="MLP_text ParaOverride-1">Chlapci se rozběhnou, co jim nohy stačí. Nedoběhnou však ještě ani k&#160;mřížovým vratům, když Zrzek zastaví Valnohu a&#160;vykřikne zděšeně:</p>
			<p class="MLP_text ParaOverride-1">– Propánakrále, Valy, co se to děje? Vždyť on jim utekl!</p>
			<p class="MLP_text ParaOverride-1">– Kde je?</p>
			<p class="MLP_text ParaOverride-1">– No tamhle, podívej se. Ten s&#160;tím kufříkem.</p>
			<p class="MLP_text ParaOverride-1">– A&#160;opravdu, hodný kus před nimi kráčí muž ve zmačkaném gumovém plášti a&#160;opršalém klobouku. Kráčí pěkně zvolna a&#160;nese si opatrně svůj kufřík. A&#160;teď se ještě obrátil a&#160;mává rukou komusi v&#160;zámečku.</p>
			<p class="MLP_text ParaOverride-1">– Namouvěru, je to on, vykřikne Valnoha.&#160;– Utekl a&#160;ještě si tropí blázny z&#160;děda Zachariáše. Ale co dělá děd, proč za ním neběží a&#160;nevolá o&#160;pomoc?</p>
			<p class="MLP_text ParaOverride-1">– Možná že se vyprostil z&#160;pout, sotva ti blázni odešli, a&#160;svázal děda, nebo, a&#160;Zrzek se schoulí hrůzou,&#160;– ho zabil.</p>
			<p class="MLP_text ParaOverride-1">– Honem za ním, zvolá Valnoha.&#160;– Musíme ho dostat, třeba se o&#160;tom dověděl celý svět.</p>
			<p class="MLP_text ParaOverride-1">Tak se tedy rozběhnou, ale pozdě. Protože zatímco se tak dlouho vzpamatovávali ze svého překvapení a&#160;uvažovali co dělat, pán došel na stanici a&#160;zrovna se přiharašil autobus. Ten nešťastný autobus nám tu byl čert dlužen, ten už se nás něco natrápil. Pán nastoupí, tútú, tútú, hrum, frrr, a&#160;je v&#160;prachu.</p>
			<p class="MLP_text ParaOverride-1">– Už je spánembohem, povídá za nimi něčí hlas. Kluci se ohlédnou. Děd Zachariáš. No tohle? Zbláznili se kluci, nebo se zbláznil celý svět? Děd není ani mrtev, ani svázán do kozelce, nýbrž je zde a&#160;směje se jako ti páni před chvílí.</p>
			<p class="MLP_text ParaOverride-1">– Děde, co jste to udělal? Proč jste ho pustil? vrhnou se kluci na starce.</p>
			<p class="MLP_text ParaOverride-1">– Co jsem si měl počít, když mě tak pěkně prosil, směje se stařec.</p>
			<p class="MLP_text ParaOverride-1">– No, děde, dopálí se Valnoha,&#160;– my vám tu přece nejsme pro smích. Napřed zloděje chytíte, pak ho zas pustíte a&#160;ještě se nám posmíváte. Co si o&#160;tom máme myslet?</p>
			<p class="MLP_text ParaOverride-1">Děd Zachariáš zvážní a&#160;povídá:</p>
			<p class="MLP_text ParaOverride-1">– Nezlob se, Valy, ale já nemohl jinak. Pojď, posaď se a&#160;vysvětlím ti to.</p>
			<p class="MLP_text ParaOverride-1">Zrzek s&#160;Valnohou jdou za ním náramně neochotně. Děd něco pokazil a&#160;teď bude hledat výmluvy.</p>
			<p class="MLP_text ParaOverride-1">– To ti už snad Zrzek povídal, Valy, kdo na toho zloděje přišel a&#160;jak jsme se na něho vypravili, vykládá děd, když se usadil do svého křesla u&#160;vchodu.&#160;– A&#160;že sám utekl, to ti snad také pověděl?</p>
			<p class="MLP_text ParaOverride-1">– Neutekl jsem, vyrazí Zrzek vzpurně.&#160;– Přišel pro mne tatínek.</p>
			<p class="MLP_text ParaOverride-1">– Však to je také tvé štěstí, řekne děd Zachariáš záhadně a&#160;pokračuje:&#160;– Tak tedy jsme se k&#160;němu plížili jako divoši, každý s&#160;pořád­ným oštěpem, a&#160;obsadili jsme všechny dveře. Pak jsem slabě pískl a&#160;všichni najednou jsme otevřeli. A&#160;opravdu byl tam, jak ho Zrzek popsal, a&#160;zrovna dával tu sošku ze slonoviny a&#160;zlata do svého kufříku. Zařval jsem na něho něco, už sám nevím co, a&#160;jeden z&#160;těch mladíků vykřikl: Ruce vzhůru! a&#160;všichni zamávali výhružně svými oštěpy. Jak se lekl, to si dovedete představit. Ruce zvedl, to se rozumí, ale hned je zase pustil, dal se do smíchu, až se zajíkal, a&#160;povídá. Prokristapána, Zachariáši, tys mi nahnal strachu. A&#160;v&#160;tu chvíli, kdybych tě býval měl po ruce, Zrzku, byl bych ti jednu přišil nebo ti utrhl uši. Jak povídám, tvé štěstí, žes byl doma.</p>
			<p class="MLP_text ParaOverride-1">– Ale proč? My vám nerozumíme, volají kluci.</p>
			<p class="MLP_text ParaOverride-1">– Protože to byl pan Dobeš, vy chytráci. Ano, pan Dobeš, který se tu zastavil na cestě do Anglie a&#160;tu sošku si bral, aby ji mohl ukázat nějakým učencům. A&#160;my jsme ho chytali jako zloděje. Vysmál se mi a&#160;já se styděl jako pětiletý kluk. A&#160;to všechno pro tvou potrhlost.</p>
			<p class="MLP_text ParaOverride-1">Kluci sedí jako zmoklé slepice. Pane, tohle je rozřešení záhady, to je zklamání. Teď ještě, co nám přinese Sirka. Kdyby měl přijít také s&#160;něčím takovým, ať raději nechodí.</p>
			<p class="MLP_text ParaOverride-1">– A&#160;proč se tu ten pan Dobeš nezdržel? povídá za chvíli Valnoha.</p>
			<p class="MLP_text ParaOverride-1">– Takhle to s&#160;ním dopadá vždycky, odpoví stařec. – Sotva se objeví, hned zase zmizí. Nikdy se tu ani neohřeje. Jsem teď opravdu zvědav, jestli ten váš zloděj není jenom výmysl vašich ustrašených dušiček. Už se mi v&#160;něho nechce věřit.</p>
			<p class="MLP_text ParaOverride-1">– No, děde Zachariáši, brání se kluci.&#160;– Vy nás urážíte.</p>
			<p class="MLP_text ParaOverride-1">– Uvidíme, uvidíme, povídá stařec,&#160;– až s&#160;jakou se vrátí Sirka.</p>
		</div>
</body>
</html>