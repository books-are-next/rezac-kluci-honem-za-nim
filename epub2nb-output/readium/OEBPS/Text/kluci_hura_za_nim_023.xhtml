<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kluci_hura_za_nim-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kluci_hura_za_nim-20" xml:lang="cs-CZ">
		<div class="Z-kladn--textový-r-meček">
			<p id="_idParaDest-19" class="MLP_uroven2_kapitola ParaOverride-1">DEVATENÁCTÁ KAPITOLA <br/>Zrzkovo hrdinství</p>
			<p class="MLP_text_bez1radku ParaOverride-1">– Kdyby tu byl alespoň nějaký žebřík, abychom mohli vylézt nahoru, vzdychne Valnoha, a&#160;zaplaťpámbu, že to řekl.</p>
			<p class="MLP_text ParaOverride-1">– Vylézt nahoru? chytne se jeho slov Zrzek.&#160;– Co kdybych to zkusil po té okapové rouře?</p>
			<p class="MLP_text ParaOverride-1">Nedaleko dveří od země ke střeše a&#160;právě podle okna, v&#160;němž pláče holčička, je připevněna okapová roura. Zrzku, kluku zlatý, to je nápad! Jen se teď dlouho nerozmýšlejte a&#160;pusťte se do práce. Kouř nekouř, kašel nekašel, chlapci již stojí u&#160;roury. Valnoha popadne Zrzka za jednu nohu, Sirka za druhou, volnou rukou mu podepřou záda a&#160;nadhodí ho, aby měl Zrzek kus lezení ušetřeno. Tady vidíte, že když se člověk něčemu v&#160;mládí naučí, nemusí čekat ani na stáří, aby se mu to hodilo. Co jsou všechny ty boule na čele, poškrábané ruce, rozbitá kolena a&#160;roztrhané kalhoty, maminčiny nářky a&#160;tatínkovy hrozby proti tomu, nač se nám dnes Zrzkova dovednost hodí. A&#160;pane, Zrzek leze jako akrobat, jak opice. Už je nahoře! Holčička přestala plakat a&#160;dívá se na něho plna údivu a&#160;zájmu. Teď však přišla chvilka nejtěžší: jak se dostane Zrzek z&#160;roury do okna? Chytil se jednou rukou, pak druhou, nohy má ještě na rouře a&#160;rukama visí na okně. Já vím, že trnete úzkostí a&#160;strachy. Zrzek se však odrazí jednou nohou a&#160;přitáhne rukama, už leží břichem na okně, už se vhoupl do pokoje.</p>
			<p class="MLP_text ParaOverride-1">– Neplač, maličká, neplač, konejší holčičku. Vynesu tě odtud a&#160;půjdeme spolu k&#160;tatínkovi.</p>
			<p class="MLP_text ParaOverride-1">Vynesu, řekl Zrzek, a&#160;jak to vyslovil, hned se polekal. Vynese, to se hezky řekne, ale jak to udělat? Nemůže přece lézt po okapové rouře s&#160;holčičkou v&#160;náručí. Jakžtakž ji pozdvihne, ale neudrží ji tak dlouho. Zrzek se rozhlédne bezradně po pokojíčku: nalevo i&#160;napravo podle stěn stojí postele, uprostřed mezi nimi stůl se třemi židlemi a&#160;vzadu vedle dveří je skříň. Ale těmi dveřmi sem vniká kouř a&#160;Zrzek, sotva to zpozoruje, dostane takový strach, že se k&#160;nim ani neodváží popojít. Jistě za nimi hoří, a&#160;kdyby jimi i&#160;prošel a&#160;sestoupil po schodech, uvítají ho plameny v&#160;přízemí. Ta cesta je mu zatarasena. Která mu teď zbývá? Sám by se ještě dostal dolů tak, jak sem přišel, ale co s&#160;holčičkou? A&#160;v&#160;Zrzkovi, ačkoliv má velký strach, se zrodí hrdinské odhodlání, že ji buď zachrání, nebo tu jako čestný chlapec uhoří s&#160;ní.</p>
			<p class="MLP_text ParaOverride-1">– Zrzku, Zrzku, volají dole pod oknem Valnoha a&#160;Sirka. Vyhnali Zrzka nahoru, ale sotva seskočil do pokoje, napadlo je také, jak se vlastně odtud dostane. Ale Valnoha neztratí hlavu ani v&#160;tomto zmatku a&#160;má už svůj plán. Zrzek se vykloní z&#160;okna:</p>
			<p class="MLP_text ParaOverride-1">– Haló, mládenci, za dveřmi už také hoří. Co mám dělat?</p>
			<p class="MLP_text ParaOverride-1">– Je tam nějaká postel s&#160;peřinami? volá na něho Valnoha.</p>
			<p class="MLP_text ParaOverride-1">– Jsou tu dvě.</p>
			<p class="MLP_text ParaOverride-1">– Tak se podívej: jdi a&#160;naházej nám dolů všecko, co je na nich. Pokrývky, peřiny, polštáře, prostěradla, všechno, co najdeš, a&#160;také slamníky nebo žíněnky nebo co v&#160;nich je. Rozumíš, co chci?</p>
			<p class="MLP_text ParaOverride-1">Zrzkovi se rázem rozjasní. To je nápad!</p>
			<p class="MLP_text ParaOverride-1">– Haló, Zrzku, volá Valnoha znovu a&#160;tišeji.&#160;– Ta maličká ale nesmí tušit, oč jde, nebo bys ji nedostal z&#160;okna. Rozuměls?</p>
			<p class="MLP_text ParaOverride-1">– To se ví, odpoví Zrzek skoro vesele a&#160;skočí zpátky do pokoje. Netrvá to ani, co bys okem mžikl, a&#160;už létají z&#160;okna pokrývky, polštáře, peřiny, prostěradla a&#160;nakonec i&#160;dva veliké slamníky. Zrzek je sotva dovlekl k&#160;oknu a&#160;z&#160;okna to s&#160;nimi šlo ještě hůř. Holčička je tím tak vyděšena, že přestala plakat.</p>
			<p class="MLP_text ParaOverride-1">Dole se toho nadělení hned ujmou Valnoha se Sirkou a&#160;nastelou na zemi ze slamníků, peřin a&#160;polštářů vysoké lůžko.</p>
			<p class="MLP_text ParaOverride-1">– Haló, vzpomene si Valnoha,&#160;– podívej se, je-li tam šatník. Není-li zavřený, tak sem naházej, co v&#160;něm je.</p>
			<p class="MLP_text ParaOverride-1">Zrzek tedy vyhází z&#160;okna ještě trochu šatstva, je toho sotva náručí. A&#160;na té urovnané hromadě Valnoha se Sirkou rozestřou obě prostěradla, jedno na druhé, popadnou každý dva cípy a&#160;ovinou si je kolem zápěstí. Uhodli jste, co se tu chystá? Slyšeli jste někdy o&#160;tom, že hasiči, když se nemohou dostat k&#160;lidem v&#160;hořícím domě, vyzvou je, aby seskočili do napjatých plachet?</p>
			<p class="MLP_text ParaOverride-1">– Můžeš začít, volá Valnoha na Zrzka,&#160;– jsme připraveni.</p>
			<p class="MLP_text ParaOverride-1">– A&#160;nemůže se opravdu nic stát? ptá se Zrzek úzkostlivě.</p>
			<p class="MLP_text ParaOverride-1">– Neboj se, vždyť to není tak vysoko a&#160;ona je ještě lehoučká. Kdybychom tu ani nedrželi ta prostěradla, mohla by skočit rovnou do té hromady a&#160;nic by se jí nestalo.</p>
			<p class="MLP_text ParaOverride-1">Zrzek se otočí k&#160;holčičce, která stojí za ním a&#160;už zase pláče.</p>
			<p class="MLP_text ParaOverride-1">– Kde je tatínek? vzlyká.&#160;– Chci k&#160;němu.</p>
			<p class="MLP_text ParaOverride-1">– Tak pojď, povídá jí Zrzek, jak nejměkčeji to jeho klukovské hrdlo dovede. – Pojď a&#160;neboj se. Vynesu tě odtud a&#160;půjdeme k&#160;němu.</p>
			<p class="MLP_text ParaOverride-1">Zvedne ji ze země, holčička se nebrání, ale v&#160;okamžiku, kdy ji vysazuje na okno, vyklouzne mu z&#160;náručí a&#160;rozběhne se ke stolu.</p>
			<p class="MLP_text ParaOverride-1">– Má panenka, vykřikne a&#160;sebere ze stolu svou celuloidovou panenku. Kdybyste se zeptali Zrzka, tak nebude sám vědět, zdali škytl vzteky nebo dojetím.</p>
			<p class="MLP_text ParaOverride-1">– Pojď honem, vykřikne a&#160;zdvihne holčičku podruhé. Vysadí ji na okenní rám a&#160;klekne si vedle ní. Jednou rukou se přidrží okna a&#160;druhou vezme holčičku pod paží. Ještě jeden pohled dolů, jsou-li hoši na svých místech. Všechno je v&#160;pořádku, hromada je narovnána přímo u&#160;zdi a&#160;Valnoha se Sirkou vzepřeni na patách napínají prostěradla ze všech sil.</p>
			<p class="MLP_text ParaOverride-1">– Pozor, už to bude, zvolá Zrzek. Vysune nic netušící holčičku z&#160;okna a&#160;pustí ji dolů. Holčička nemá ani dost času vykřiknout a&#160;už se válí v&#160;peřinách. To víte, že kluci ten pád nevydrželi, jako to dokáží dospělí muži, ale zmírnili jej a&#160;zbytek dokonaly za ně peřiny. Děvčátko jako by dolů snesl andělíček. Nestalo se mu toho nejmenšího. Než je vyhrabali z&#160;peřin a&#160;postavili na nohy, sjel Zrzek dolů po okapní rouře.</p>
			<p class="MLP_text ParaOverride-1">– Propánakrále, vždyť ono tu hoří, povídá za nimi nějaký hlas.&#160;– A&#160;co vy tu děláte, chlapci, a&#160;čí jste?</p>
			<p class="MLP_text ParaOverride-1">Hoši se ohlédnou a&#160;on tu nějaký stařeček za plotem sousední zahrádky, jen tak v&#160;kalhotách a&#160;košili, jak se probudil z&#160;odpoledního spánku pod stromem. Stojí a&#160;ústa má dokořán údivem. Pane, to jsou otázky, tady hoří barák a&#160;dědeček se vyptává, odkud a&#160;čí jsou. Aby vás pečená husa kopla, dědečku, raději nám honem povězte, kde je tu hasičské skladiště, a&#160;sám, slouží-li vám tolik nohy, běžte a&#160;zvoňte na poplach, ať lidé v&#160;lukách nechají seno senem a&#160;běží honem hasit, než jim lehne celá ves popelem. Dědeček se vzpamatuje z&#160;údivu, zavře ústa a&#160;najednou je náramně čilý. Bodejť by ne! Rozbřesklo se mu, že by mu mohla chytit střecha nad hlavou. Vyjde najevo, že dědeček je strážcem hasičského skladiště a&#160;že má od něho klíče. Dědečku, dědečku, vy jste tu pěkně hlídal! Doufejme, že alespoň teď to napravíte. A&#160;dědeček pospíchá, napřed do stavení a&#160;potom ven, zase jen tak v&#160;kalhotách a&#160;košili, ale na hlavu si posadil hasičskou helmu. Sirka nemá úctu k&#160;jeho hodnosti, skočí k&#160;němu, popadne mu klíče z&#160;ruky a&#160;uhání ke skladišti, které je naštěstí uprostřed návsi. Otevře vrata dokořán, chytí provaz poplašného zvonku a&#160;začne vyzvánět.</p>
			<p class="MLP_text ParaOverride-1">Když sem doběhnou Zrzek s&#160;Valnohou, který vede holčičku za ruku, a&#160;nakonec i&#160;dědeček, nechá Sirka zvonění a&#160;na jeho povel se všichni oboří do stříkačky a&#160;vytlačí ji ven.</p>
			<p class="MLP_text ParaOverride-1">– A&#160;teď, dědečku, zvoňte dál a&#160;dejte nám tu pozor na to děvčátko, komanduje Sirka.&#160;– My zatím dotlačíme stříkačku na místo.</p>
			<p class="MLP_text ParaOverride-1">– I&#160;to je Nyklíčkova malá, podiví se jenom dědeček, ale poslechne na slovo. A&#160;zvonek vyzvání dál do širého okolí svou poplašnou zvěst: Hoří! Hoří!</p>
			<p class="MLP_text ParaOverride-1">Chlapci zatím neztrácejí ani vteřinu a&#160;tlačí stříkačku k&#160;hospodě. Je těžká dost, ale protože je to trochu z&#160;kopce, jde jim to poměrně snadno. Začnou odvíjet hadici. Valnoha velí co a&#160;jak. Teď přišla jeho chvíle. V&#160;takových věcech ví si vždycky rady. Přitom však nezahálí a&#160;činí se zrovna tak jako jeho kamarádi. Kde se vzaly, tu se vzaly, přibývají jim pomocné ruce.</p>
			<p class="MLP_text ParaOverride-1">Napřed jenom stařečkové a&#160;stařenky, vypadá to hnedle, jako by v&#160;Kopanině bydlili jenom samí dědečkové a&#160;babičky, a&#160;pak ještě nějaká děcka školou nepovinná. Všichni dohromady nadělají mnoho křiku, k&#160;pořádné práci však nejsou, jenom abys je honil dál od ohně, aby jim nějaká jiskra nezapálila šaty. Oheň již zuří v&#160;plné síle, všechna okna rozpukala, plameny jimi prorazily a&#160;šlehají ven, vzpínají se a&#160;vzdouvají, bijí jako prapory v&#160;divokém větru a&#160;šíří kolem sebe nesnesitelný žár.</p>
			<p class="MLP_text ParaOverride-1">Valnoha s&#160;kamarády spustili hadici do studně na dvoře hostince, ale kdo bude nyní pumpovat a&#160;kdo držet hadici a&#160;řídit směr vodního proudu, aby tryskal na místa, kde je oheň nejprudší.</p>
			<p class="MLP_text ParaOverride-1">Konečně přibíhají lidé z&#160;luk od řeky. A&#160;první jsou na místě kopaninští kluci.</p>
			<p class="MLP_text ParaOverride-1">– Hele! křičí, když poznají, kdo je to u&#160;stříkačky.&#160;– Vždyť to jsou kluci z&#160;Bakalářky, Valnoha, Zrzek a&#160;Sirka!</p>
			<p class="MLP_text ParaOverride-1">A&#160;hned, aby za nimi nezůstali pozadu, se ženou ke stříkačce, bez hádky a&#160;sváru, protože teď je opravdu vážná chvíle. Popadnou, jak jim Valnoha nařizuje, páky stříkačky a&#160;pumpují ze všech sil. Valnoha s&#160;kamarády se ujme hadice a&#160;stříkají do plamenů. Divíte-li se, že drží tu hadici všichni tři, tak to někdy zkuste sami, postavte se k&#160;ní a&#160;držte ji, když do ní tryská mocný proud vody.</p>
			<p class="MLP_text ParaOverride-1">Když se dostanou na místo dospělí, a&#160;především řádní dobrovolní hasiči, mají co dělat, aby kluky vypudili od stříkačky. Ale Valnoha s&#160;kamarády ani kopaninští kluci se nedají jen tak vystrnadit. Přenechají stříkačku dospělým a&#160;hned si najdou jinou práci. Valnoha je spořádá do tří čet, první je v&#160;čele on, druhé Sirka a&#160;třetí Zrzek. Na jeho rozkaz snesou kluci ze svých domovů kdejakou putnu, štoudev, konev, hrnec nebo dřez. Pak od míst, kde plameny nejvíc hrozí přeskočit na sousední stavení, se hoši rozvinou v&#160;řetězy k&#160;nejbližším studním. Jeden čepuje vodu, druzí z&#160;ruky do ruky si podávají naplněné nádoby až k&#160;těm dvěma, kteří stojí nejblíže ohrožených míst a&#160;hasí.</p>
			<p class="MLP_text ParaOverride-1">Dospělí vidí, jak se chlapci činí, jak nedbají nebezpečí a&#160;posmívají se poletujícím jiskrám, jak jsou všude, kde oheň se chce zmocnit nové kořisti, a&#160;následují jejich příkladu. Tak se ještě podaří zachránit jedinou Ferbusovu kravku (koně naštěstí byli na louce) z&#160;chléva, na jehož střeše už červený kohout mává svými ohnivými křídly. A&#160;pak plameny zachvátí vše, kdejaký chlívek, dřevník a&#160;kůlnu, ano i&#160;tu kůlnu, v&#160;níž podle Nyklíčkova tvrzení měl být ukryt sud s&#160;nakradenými věcmi a&#160;Valnohovou dvoulampovkou. Hoří kdeco, i&#160;větve stromů na dvorku syčí v&#160;tom hrozném žáru. Tomuto stavení se vším, co k&#160;němu náleželo, je souzeno, aby lehlo popelem do základů, aby se proměnilo v&#160;kouřící a&#160;páchnoucí hromadu zčernalých trosek.</p>
		</div>
</body>
</html>