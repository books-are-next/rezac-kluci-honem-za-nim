<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="DVANÁCTÁ KAPITOLA Sirka slídí">
    <meta name="apple-mobile-web-app-capable" content="yes">
    <title>DVANÁCTÁ KAPITOLA Sirka slídí</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Václav Řezáč: Kluci, hurá za ním!">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Kluci, hurá za ním!">
    <meta property="og:title" content="Kluci, hurá za ním!">
    <meta property="og:type" content="book">
    <meta property="og:book:author" content="Václav Řezáč">
    <meta property="twitter:title" content="Václav Řezáč: Kluci, hurá za ním!">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kluci_hura_za_nim_015.html">
    <link rel="next" href="./kluci_hura_za_nim_017.html">
    <meta name="nb-order" content="12">
    <link rel="self" href="kluci_hura_za_nim_016.html">
    <meta name="nb-identifier" content="rezac-kluci-hura-za-nim-fb8dc2d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1288" data-nb-chars="7291">
    <nav role="doc-toc">
      <ul class="plain section">
        <li><a href="kluci_hura_za_nim_005.html">PRVNÍ KAPITOLA
            Valnoha, Zrzek a Sirka se představují</a></li>
        <li><a href="kluci_hura_za_nim_006.html">DRUHÁ KAPITOLA
            Lesní skrýše</a></li>
        <li><a href="kluci_hura_za_nim_007.html">TŘETÍ KAPITOLA
            Kdo je tam?</a></li>
        <li><a href="kluci_hura_za_nim_008.html">ČTVRTÁ KAPITOLA
            Kluci, hurá za ním!</a></li>
        <li><a href="kluci_hura_za_nim_009.html">PÁTÁ KAPITOLA
            Strážce pokladů</a></li>
        <li><a href="kluci_hura_za_nim_010.html">ŠESTÁ KAPITOLA
            Kdo byl děd Zachariáš</a></li>
        <li><a href="kluci_hura_za_nim_011.html">SEDMÁ KAPITOLA
            Kdo nám poradí?</a></li>
        <li><a href="kluci_hura_za_nim_012.html">OSMÁ KAPITOLA
            Křišťálová koule</a></li>
        <li><a href="kluci_hura_za_nim_013.html">DEVÁTÁ KAPITOLA
            Co viděl Sirka</a></li>
        <li><a href="kluci_hura_za_nim_014.html">DESÁTÁ KAPITOLA
            Už ho máme!</a></li>
        <li><a href="kluci_hura_za_nim_015.html">JEDENÁCTÁ KAPITOLA
            Proč jste ho pustili?</a></li>
        <li><a href="kluci_hura_za_nim_016.html">DVANÁCTÁ KAPITOLA
            Sirka slídí</a></li>
        <li><a href="kluci_hura_za_nim_017.html">TŘINÁCTÁ KAPITOLA
            Příběh se nám zamotává</a></li>
        <li><a href="kluci_hura_za_nim_018.html">ČTRNÁCTÁ KAPITOLA
            Co si přejí mladí páni?</a></li>
        <li><a href="kluci_hura_za_nim_019.html">PATNÁCTÁ KAPITOLA
            Už je tam!</a></li>
        <li><a href="kluci_hura_za_nim_020.html">ŠESTNÁCTÁ KAPITOLA
            Pozor, vojáci! Chopte se ho!</a></li>
        <li><a href="kluci_hura_za_nim_021.html">SEDMNÁCTÁ KAPITOLA
            Nyklíček se zpovídá</a></li>
        <li><a href="kluci_hura_za_nim_022.html">OSMNÁCTÁ KAPITOLA
            Pomoc! Hoří!</a></li>
        <li><a href="kluci_hura_za_nim_023.html">DEVATENÁCTÁ KAPITOLA
            Zrzkovo hrdinství</a></li>
        <li><a href="kluci_hura_za_nim_024.html">DVACÁTÁ KAPITOLA
            Třikrát: Sláva!</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kluci_hura_za_nim_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="29"><span class="idea" data-nb-ref-number="1" id="idea1" data-nb-words="4" data-nb-chars="29">DVANÁCTÁ KAPITOLA Sirka slídí</span></h1>
        <section>
          <p class="chunk" data-nb-ref-number="2" data-nb-words="147" data-nb-chars="851"><span class="idea" data-nb-ref-number="2" id="idea2" data-nb-words="147" data-nb-chars="851">Vzdychá děd Zachariáš po&nbsp;Sirkovi a&nbsp;Sirka ťuká na&nbsp;dveře. Tu&nbsp;ho&nbsp;máme, kulíška… To&nbsp;je&nbsp;vítání, jako by&nbsp;se&nbsp;vrátil ztracený syn, jako by&nbsp;se&nbsp;trosečníkům hlady umírajícím objevila na&nbsp;obzoru záchranná loď. Jen nám ho, propánajána, neumačkejte, ať&nbsp;se&nbsp;dovíme, co&nbsp;a&nbsp;jak. Vždyť kdoví co&nbsp;nám nese a&nbsp;zdali se&nbsp;všechna ta&nbsp;radost a&nbsp;slavné vítání nepromění v&nbsp;zklamání a&nbsp;žal. Myslíte si&nbsp;jistě, že&nbsp;ze&nbsp;všeho nejdřív pověděl děd Zachariáš Sirkovi tu&nbsp;popletenou příhodu o&nbsp;Zrzkovi a&nbsp;nepravém zloději. I&nbsp;kdepak. Děd se&nbsp;musel zapřisáhnout, že&nbsp;o&nbsp;tom ani nehlesne, nechce-li mít ze&nbsp;Zrzka nadosmrti nepřítele. A&nbsp;toho se&nbsp;děd Zachariáš zalekl a&nbsp;slíbil, že&nbsp;bude mlčet. Tak už&nbsp;honem, jaképak dlouhé průtahy, řečnění a&nbsp;všelijaké opičky, tadyhle ať&nbsp;se&nbsp;Sirka posadí a&nbsp;povídá. Anebo lépe, protože by&nbsp;nám Sirka třeba všechno nepověděl, klučík je&nbsp;takový skromný, povím to&nbsp;raději za&nbsp;něho sám.</span></p>
          <p class="chunk" data-nb-ref-number="3" data-nb-words="223" data-nb-chars="1282"><span class="idea" data-nb-ref-number="3" id="idea3" data-nb-words="223" data-nb-chars="1282">Za&nbsp;chvíli po&nbsp;tom, co&nbsp;se&nbsp;Sirka rozloučil se&nbsp;Zrzkem, došel na&nbsp;náves v&nbsp;Kopanině. Kopanina! Prosím vás, opakujte to&nbsp;ještě jednou: Kopanina. Nenapadlo vás hned, jak jste slyšeli, co&nbsp;je&nbsp;to&nbsp;za&nbsp;zkopané jméno? Jak jenom mohlo vzniknout? O&nbsp;tom je, miláčkové, několik pověstí, které se&nbsp;velmi různí. První z&nbsp;nich, která je&nbsp;nejméně věrohodná, praví, že&nbsp;kdysi, dokud měla tato vesnice jen několik čísel a&nbsp;žádné jméno, jeden soused si&nbsp;chtěl na&nbsp;zahradě vykopat křen. Ale křen, potvůrka, narostl tak, jako by&nbsp;chtěl prorůst až&nbsp;na&nbsp;druhou stranu země, a&nbsp;soused ne&nbsp;a&nbsp;ne se&nbsp;dokopat jeho konce. Kopal a&nbsp;kopal, až&nbsp;se&nbsp;z&nbsp;něho lilo, už&nbsp;měl takový dopal, že&nbsp;chtěl zahodit motyku, když najednou o&nbsp;něco zazvonila. Kopal tedy ještě chvíli a&nbsp;vykopal ze&nbsp;země veliký hrnec plný zlaťáků. Asi ho&nbsp;tam kdysi, za&nbsp;požehnaných let silničních loupeží, zakopali nějací loupežní rytíři, co&nbsp;přepadali a&nbsp;olupovali kupce. Tak se&nbsp;z&nbsp;toho souseda stal bohatý muž, ale konce toho křenu, třebaže se&nbsp;o&nbsp;to z&nbsp;vděčnosti pokoušel, se&nbsp;nikdy nedokopal. Když se&nbsp;jeho sousedé dověděli, jak přišel k&nbsp;svému jmění, začali také kopat a&nbsp;rozkopali ves tak, že&nbsp;se&nbsp;ani jinak jmenovat nemohla. Ještě dnes, když tam přijdete, najdete všude plno jam, ale ty&nbsp;mohou také být od&nbsp;něčeho jiného, protože, jak povídám, tahle pověst se&nbsp;mi&nbsp;zdá nejméně věrohodná.</span></p>
          <p class="chunk" data-nb-ref-number="4" data-nb-words="225" data-nb-chars="1169"><span class="idea" data-nb-ref-number="4" id="idea4" data-nb-words="225" data-nb-chars="1169">Druhá už&nbsp;je&nbsp;o&nbsp;něco lepší. Ta&nbsp;vypráví, že&nbsp;v&nbsp;dobách, kdy vesnice neměla ještě žádné jméno, jel jednou kolem dobrý král Václav IV., který, jak jistě ze&nbsp;školy víte, si&nbsp;potrpěl na&nbsp;styky s&nbsp;prostým lidem a&nbsp;dělal si&nbsp;z&nbsp;toho čest a&nbsp;reklamu. V&nbsp;tu chvíli právě před hospodou, na&nbsp;jejímž místě stojí dnes Ferbusův hostinec, hřebelcoval sedlák svého osla. Osla trápily mouchy, a&nbsp;jak se&nbsp;oháněl ocasem, švihl sedláka přes nos. To&nbsp;sedláka dopálilo, rozehnal se&nbsp;a&nbsp;– já&nbsp;vím, že&nbsp;to&nbsp;není hezké a&nbsp;že se&nbsp;to&nbsp;nemá, ale on&nbsp;to&nbsp;udělal&nbsp;– toho osla kopl. To&nbsp;zase dopálilo osla, vyhodil zadníma nohama a&nbsp;kopl sedláka. Sedlák jen žuchl, jak se&nbsp;svalil. Ale jak se&nbsp;zvedl, buch! a&nbsp;zase kopl osla. A&nbsp;osel kopl sedláka. Sedlák se&nbsp;svalil a&nbsp;vstal a&nbsp;zase do&nbsp;osla a&nbsp;osel do&nbsp;něho a&nbsp;tak se&nbsp;hodnou chvíli překopávali, až&nbsp;sedlák nemohl a&nbsp;zůstal ležet. A&nbsp;dobrý král Václav to&nbsp;viděl, zastavil, slezl z&nbsp;koně a&nbsp;smál se&nbsp;tak, až&nbsp;se&nbsp;za&nbsp;břicho popadal, a&nbsp;chtěl se&nbsp;smíchy svalit na&nbsp;silnici, kdyby mu&nbsp;v&nbsp;tom nezabránil jeho komoří. A&nbsp;tak se&nbsp;král smál a&nbsp;křičel přitom: To&nbsp;je&nbsp;kopanina, to&nbsp;je&nbsp;kopanina. Tak to&nbsp;jméno tomu místu zůstalo. Tohle je&nbsp;lepší povídačka, té&nbsp;bych spíš uvěřil, ale znám ještě jednu a&nbsp;ta stojí také za&nbsp;slovo.</span></p>
          <p class="chunk" data-nb-ref-number="5" data-nb-words="108" data-nb-chars="613"><span class="idea" data-nb-ref-number="5" id="idea5" data-nb-words="108" data-nb-chars="613">Jako ty&nbsp;dvě předchozí začíná i&nbsp;ona tím pravěkem, kdy vesnice ještě neměla jméno. Přirozeně že&nbsp;to&nbsp;mrzelo její obyvatele a&nbsp;hrozně se&nbsp;za&nbsp;to&nbsp;styděli. Proto dali hlavy dohromady a&nbsp;radili se, jaké jméno by&nbsp;své obci dali. Napřed se&nbsp;radili, pak se&nbsp;hádali, pak se&nbsp;poprali, ale to&nbsp;se&nbsp;také začaly prát jejich ženy, děti, psi, kohouti, kozy, krávy, ovce a&nbsp;vůbec, kde co&nbsp;bylo živého, jméno však nenašli. Druhý den, když se&nbsp;umoudřili, dali opět hlavy dohromady, jenomže tentokrát je&nbsp;měli ovázané. Usnesli se, že&nbsp;když sami nemohou najít dosti krásné jméno, požádají slavný ouřad, aby jim je&nbsp;dal sám. Sedli a&nbsp;sepsali tento dopis:</span></p>
          <p class="chunk" data-nb-ref-number="6" data-nb-words="111" data-nb-chars="608"><span class="idea" data-nb-ref-number="6" id="idea6" data-nb-words="111" data-nb-chars="608">Slavnému královskému ouřadu a&nbsp;třeba panu králi samotnému my&nbsp;počestní usedlíci naší obce která je&nbsp;nejkrásnější mezi obcemi celého pána krále království leží na&nbsp;pravém břehu řeky když se&nbsp;jde do&nbsp;města a&nbsp;na levém když se&nbsp;jde z&nbsp;města má&nbsp;pět čísel a&nbsp;šesté se&nbsp;staví a&nbsp;vůbec chvála Pánu Bohu a&nbsp;králi samotnému roste a&nbsp;vzkvétá píšeme a&nbsp;žádáme že&nbsp;jsme se&nbsp;radili až&nbsp;jsme se&nbsp;poprali ale žádného jména jsme nenašli aby slavný ouřad anebo třeba sám pan král se&nbsp;také poradil ale nepopral protože to&nbsp;bolí a&nbsp;nám to&nbsp;jméno dal nějaké nejkrásnější protože naše obec je&nbsp;krásná jako žádná jiná tak takové jméno bychom také chtěli.</span></p>
          <p class="chunk" data-nb-ref-number="7" data-nb-words="40" data-nb-chars="226"><span class="idea" data-nb-ref-number="7" id="idea7" data-nb-words="40" data-nb-chars="226">Páni na&nbsp;ouřadě, když ten dopis dostali, mohli si&nbsp;hlavy ukroutit a&nbsp;smíchy popukat nad takovou slátaninou, ukazovali dopis jeden druhému a&nbsp;říkali: To&nbsp;je&nbsp;kopanina, to&nbsp;je&nbsp;kopanina, a&nbsp;také to&nbsp;jméno obci dali a&nbsp;zůstalo jí&nbsp;až&nbsp;podnes.</span></p>
          <p class="chunk" data-nb-ref-number="8" data-nb-words="12" data-nb-chars="58"><span class="idea" data-nb-ref-number="8" id="idea8" data-nb-words="12" data-nb-chars="58">Tak teď již tu&nbsp;historii znáte a&nbsp;podíváme se, kde je&nbsp;Sirka.</span></p>
          <p class="chunk" data-nb-ref-number="9" data-nb-words="120" data-nb-chars="710"><span class="idea" data-nb-ref-number="9" id="idea9" data-nb-words="120" data-nb-chars="710">Zůstal stát na&nbsp;návsi v&nbsp;té Kecanině, totiž Kopanině, a&nbsp;rozhlížel se, odkud by&nbsp;bylo nejlépe začít. Rozhodl se, že&nbsp;si&nbsp;napřed oběhne ostatní sousedy, k&nbsp;nimž ho&nbsp;tatínek poslal, a&nbsp;pak se&nbsp;teprve vydá k&nbsp;hostinskému Ferbusovi. Ferbusův hostinec stál uprostřed po&nbsp;pravé straně návsi a&nbsp;byl to&nbsp;největší dům z&nbsp;celé vesnice. Jediný mezi nízkými chalupami měl podkrovní světnice a&nbsp;vzadu za&nbsp;domem byla hospodářská stavení, protože hostinský nejenom pivo čepoval, nýbrž i&nbsp;sedlačil, a&nbsp;nejenom sedlačil, nýbrž i… Však my&nbsp;mu&nbsp;na&nbsp;jeho spády přijdeme, měla-li koule děda Zachariáše pravdu a&nbsp;bude-li Sirka dost obratný. Před hostincem byl ještě malý dvorek se&nbsp;dvěma kaštany a&nbsp;pod nimi stály dva stoly, u&nbsp;nichž teď v&nbsp;létě sedali hosté.</span></p>
          <p class="chunk" data-nb-ref-number="10" data-nb-words="74" data-nb-chars="438"><span class="idea" data-nb-ref-number="10" id="idea10" data-nb-words="74" data-nb-chars="438">Když Sirka vyřídil tatínkův vzkaz, vrátil se&nbsp;na&nbsp;náves. Chtěl se&nbsp;napřed trochu rozhlédnout, než vejde dovnitř, protože kdoví, třeba mu&nbsp;pomůže nějaká náhoda. Z&nbsp;toho vidíte, jaký je&nbsp;ten Sirka uvážlivý hoch. Před hostinským dvorkem stál opuštěný vůz se&nbsp;senem. Sirka se&nbsp;za&nbsp;něj postavil, aby odtud chvíli pozoroval hlavní stan svého nepřítele. Byl napjat, jak by&nbsp;ne, vždyť zloděj v&nbsp;tu chvíli mohl být bůhvíkde a&nbsp;Sirkova cesta sem by&nbsp;byla marná.</span></p>
          <p class="chunk" data-nb-ref-number="11" data-nb-words="22" data-nb-chars="128"><span class="idea" data-nb-ref-number="11" id="idea11" data-nb-words="22" data-nb-chars="128">Náves byla prázdná, protože lidé sušili seno na&nbsp;kupkách u&nbsp;řeky. Na&nbsp;dvorku také nikdo neseděl a&nbsp;hostinec vypadal jako po&nbsp;vymření.</span></p>
          <p class="chunk" data-nb-ref-number="12" data-nb-words="62" data-nb-chars="359"><span class="idea" data-nb-ref-number="12" id="idea12" data-nb-words="62" data-nb-chars="359">Sirka uvažoval o&nbsp;svém poslání. Najde-li tam jenom pana Ferbuse, co&nbsp;z&nbsp;toho bude mít? Nemůže se&nbsp;ho&nbsp;přece ptát, zdali u&nbsp;něho nebydlí nebo k&nbsp;němu nechodí ten zloděj. Nemohl však dělat nic jiného než vyřídit tatínkův vzkaz. Jestliže přitom nic nevypátrá, vypraví se&nbsp;za&nbsp;kopanickými kluky, sjedná s&nbsp;nimi zápas a&nbsp;vyzví na&nbsp;nich obratnými otázkami, co&nbsp;nejvíc bude moci.</span></p>
          <p class="chunk" data-nb-ref-number="13" data-nb-words="140" data-nb-chars="820"><span class="idea" data-nb-ref-number="13" id="idea13" data-nb-words="140" data-nb-chars="820">Na&nbsp;chodníčku, dlážděném velikými nepravidelnými kameny, zaklapaly něčí kroky. Sirka se&nbsp;přikrčil ještě víc za&nbsp;vůz, ale dělal to&nbsp;vlastně jen tak ze&nbsp;hry, aby neporušil svou úlohu zvěda. A&nbsp;podívejme se, před zahradními vrátky hostince se&nbsp;zastavil náš dobrý známý: ten zlodějíček hubený a&nbsp;nosatý. Neměl však na&nbsp;sobě ani gumový plášť, ani opršalý klobouk, byl jen tak v&nbsp;šatech, jako by&nbsp;si&nbsp;někam odběhl a&nbsp;teď se&nbsp;vracel domů. Tak tu&nbsp;přece jen bydlí, napadlo Sirku a&nbsp;srdce mu&nbsp;poskočilo radostí. Teď si&nbsp;možná myslíte, jen je-li to&nbsp;ten pravý, aby to&nbsp;zase nebyla nějaká zmýlená. Snad ne. Přece neběhá takových stejných figurek po&nbsp;světě tucet. Kdyby to&nbsp;měl být někdo jiný, tak bychom toho namouvěru raději nechali, oželeli dvoulampovku i&nbsp;s&nbsp;tlampačem a&nbsp;šli si&nbsp;raději zahrát kuličky nebo kopanou. Svěřme se&nbsp;však Sirkovi a&nbsp;důvěřujme mu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kluci_hura_za_nim_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>