<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="ŠESTNÁCTÁ KAPITOLA Pozor, vojáci! Chopte se ho!">
    <meta name="apple-mobile-web-app-capable" content="yes">
    <title>ŠESTNÁCTÁ KAPITOLA Pozor, vojáci! Chopte se ho!</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Václav Řezáč: Kluci, hurá za ním!">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Kluci, hurá za ním!">
    <meta property="og:title" content="Kluci, hurá za ním!">
    <meta property="og:type" content="book">
    <meta property="og:book:author" content="Václav Řezáč">
    <meta property="twitter:title" content="Václav Řezáč: Kluci, hurá za ním!">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./kluci_hura_za_nim_019.html">
    <link rel="next" href="./kluci_hura_za_nim_021.html">
    <meta name="nb-order" content="16">
    <link rel="self" href="kluci_hura_za_nim_020.html">
    <meta name="nb-identifier" content="rezac-kluci-hura-za-nim-30b32bc">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1936" data-nb-chars="10874">
    <nav role="doc-toc">
      <ul class="plain section">
        <li><a href="kluci_hura_za_nim_005.html">PRVNÍ KAPITOLA
            Valnoha, Zrzek a Sirka se představují</a></li>
        <li><a href="kluci_hura_za_nim_006.html">DRUHÁ KAPITOLA
            Lesní skrýše</a></li>
        <li><a href="kluci_hura_za_nim_007.html">TŘETÍ KAPITOLA
            Kdo je tam?</a></li>
        <li><a href="kluci_hura_za_nim_008.html">ČTVRTÁ KAPITOLA
            Kluci, hurá za ním!</a></li>
        <li><a href="kluci_hura_za_nim_009.html">PÁTÁ KAPITOLA
            Strážce pokladů</a></li>
        <li><a href="kluci_hura_za_nim_010.html">ŠESTÁ KAPITOLA
            Kdo byl děd Zachariáš</a></li>
        <li><a href="kluci_hura_za_nim_011.html">SEDMÁ KAPITOLA
            Kdo nám poradí?</a></li>
        <li><a href="kluci_hura_za_nim_012.html">OSMÁ KAPITOLA
            Křišťálová koule</a></li>
        <li><a href="kluci_hura_za_nim_013.html">DEVÁTÁ KAPITOLA
            Co viděl Sirka</a></li>
        <li><a href="kluci_hura_za_nim_014.html">DESÁTÁ KAPITOLA
            Už ho máme!</a></li>
        <li><a href="kluci_hura_za_nim_015.html">JEDENÁCTÁ KAPITOLA
            Proč jste ho pustili?</a></li>
        <li><a href="kluci_hura_za_nim_016.html">DVANÁCTÁ KAPITOLA
            Sirka slídí</a></li>
        <li><a href="kluci_hura_za_nim_017.html">TŘINÁCTÁ KAPITOLA
            Příběh se nám zamotává</a></li>
        <li><a href="kluci_hura_za_nim_018.html">ČTRNÁCTÁ KAPITOLA
            Co si přejí mladí páni?</a></li>
        <li><a href="kluci_hura_za_nim_019.html">PATNÁCTÁ KAPITOLA
            Už je tam!</a></li>
        <li><a href="kluci_hura_za_nim_020.html">ŠESTNÁCTÁ KAPITOLA
            Pozor, vojáci! Chopte se ho!</a></li>
        <li><a href="kluci_hura_za_nim_021.html">SEDMNÁCTÁ KAPITOLA
            Nyklíček se zpovídá</a></li>
        <li><a href="kluci_hura_za_nim_022.html">OSMNÁCTÁ KAPITOLA
            Pomoc! Hoří!</a></li>
        <li><a href="kluci_hura_za_nim_023.html">DEVATENÁCTÁ KAPITOLA
            Zrzkovo hrdinství</a></li>
        <li><a href="kluci_hura_za_nim_024.html">DVACÁTÁ KAPITOLA
            Třikrát: Sláva!</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kluci_hura_za_nim_019.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="7" data-nb-chars="47"><span class="idea" data-nb-ref-number="1" id="idea1" data-nb-words="7" data-nb-chars="47">ŠESTNÁCTÁ KAPITOLA Pozor, vojáci! Chopte se ho!</span></h1>
        <section>
          <p class="chunk" data-nb-ref-number="2" data-nb-words="44" data-nb-chars="239"><span class="idea" data-nb-ref-number="2" id="idea2" data-nb-words="44" data-nb-chars="239">Řekli jsme prve bác. A&nbsp;to bác znamená mnoho věcí, nebo aspoň dvě. Bác udělal především zloděj, který, jakmile se&nbsp;pustil z&nbsp;okna dovnitř, po&nbsp;něčem sklouzl a&nbsp;bacil sebou na&nbsp;zem. To&nbsp;druhé bác udělala okenice, která se&nbsp;za&nbsp;ním s&nbsp;třeskem zavřela.</span></p>
          <p class="chunk" data-nb-ref-number="3" data-nb-words="41" data-nb-chars="220"><span class="idea" data-nb-ref-number="3" id="idea3" data-nb-words="41" data-nb-chars="220">Zloděj leží na&nbsp;zemi napolo omráčen. Když se&nbsp;vzpamatuje, padne na&nbsp;něho hrozný strach. Co&nbsp;se&nbsp;stalo? A&nbsp;co se&nbsp;ještě bude dít? Zloděj to&nbsp;neví, zloděj to&nbsp;neuhádne. A&nbsp;my, než budeme vyprávět dále, si&nbsp;můžeme povědět, co&nbsp;to&nbsp;bylo.</span></p>
          <p class="chunk" data-nb-ref-number="4" data-nb-words="195" data-nb-chars="1142"><span class="idea" data-nb-ref-number="4" id="idea4" data-nb-words="195" data-nb-chars="1142">Zloděj sklouzl po&nbsp;válci od&nbsp;klepadla, který, jak víte, se&nbsp;otáčí kolem železné osy. Dali jej sem Valnoha, Zrzek a&nbsp;Sirka právě proto, aby zloděj, až&nbsp;sleze z&nbsp;okna, po&nbsp;něm uklouzl. Ten válec je&nbsp;jedna část jejich nástrahy a&nbsp;druhou je&nbsp;právě ta&nbsp;okenice, která se&nbsp;s&nbsp;takovým hlukem zavřela. Je&nbsp;to&nbsp;Valnohův nápad, vynález a&nbsp;konstrukce. Připevnil zvenčí na&nbsp;zeď kladky a&nbsp;po nich zavedl k&nbsp;oběma půlkám okenice provázky, jež vedly do&nbsp;oken pokojů, sousedících zprava i&nbsp;zleva s&nbsp;tím, do&nbsp;něhož se&nbsp;vloupal zloděj. A&nbsp;tam provázky končily v&nbsp;rukou chlapců, neboť v&nbsp;pokoji napravo byl děd Zachariáš se&nbsp;Sirkou a&nbsp;v&nbsp;pokoji nalevo Valnoha se&nbsp;Zrzkem. Zloděj nemohl vidět ani kladky, ani provázky, protože je&nbsp;zakrývalo divoké víno, jež se&nbsp;pnulo po&nbsp;celé zdi zámečku až&nbsp;ke&nbsp;střeše. Jakmile vlezl do&nbsp;pokoje a&nbsp;sklouzl po&nbsp;válci na&nbsp;zem, chlapci zatáhli za&nbsp;provázky a&nbsp;okenice se&nbsp;zavřela. Nyní začal účinkovat druhý díl Valnohovy důmyslné konstrukce. Valnoha připevnil na&nbsp;okenici závoru, opatřenou silným pérem. Když se&nbsp;okenice přibouchla, péro spustilo a&nbsp;závora zapadla. Zloděj mohl bušit do&nbsp;okenice a&nbsp;lomcovat jí, jak chtěl, zmohl zrovna tolik, jako by&nbsp;chtěl prorazit zeď hlavou.</span></p>
          <p class="chunk" data-nb-ref-number="5" data-nb-words="97" data-nb-chars="512"><span class="idea" data-nb-ref-number="5" id="idea5" data-nb-words="97" data-nb-chars="512">A&nbsp;on, chudák, podívejte se, jestliže vaše oči už&nbsp;přivykly šeru jako jeho, se&nbsp;o&nbsp;to také chce pokusit. Sotva se&nbsp;vzpamatuje, vyskočí a&nbsp;vrhne se&nbsp;zpět k&nbsp;oknu. Ale zapomněl na&nbsp;nešťastný válec, sklouzne po&nbsp;něm podruhé a&nbsp;už se&nbsp;opět válí po&nbsp;zemi. Jeje, jeje, teď bych vám nepřál být na&nbsp;jeho místě. Jak se&nbsp;bojí, v&nbsp;hrdle ho&nbsp;dusí, srdce mu&nbsp;zděšeně skáče, pot na&nbsp;něm vyráží. Tady vidíte, jak se&nbsp;nevyplácí chodit po&nbsp;křivých cestách. To&nbsp;je&nbsp;však teprve začátek. Co&nbsp;ho&nbsp;ještě všecko čeká! Ach, kéž by&nbsp;sem raději nikdy nebyl vlezl!</span></p>
          <p class="chunk" data-nb-ref-number="6" data-nb-words="172" data-nb-chars="1025"><span class="idea" data-nb-ref-number="6" id="idea6" data-nb-words="172" data-nb-chars="1025">Setmělým pokojem se&nbsp;ozve podivný křik, strašlivý skřek, hrozný hlas, který jako by&nbsp;ani nepatřil živé bytosti. Zloděj se&nbsp;zachvívá hrůzou, krčí se&nbsp;ke&nbsp;zdi pod oknem a&nbsp;napíná zrak, aby uviděl, odkud ten neznámý volá a&nbsp;kdy se&nbsp;na&nbsp;něho vrhne. Jeho oči už&nbsp;přivykly pološeru a&nbsp;začínají rozeznávat předměty kolem. Ostatně sem padají dva úzké pruhy světla otvory, vyříznutými po&nbsp;starodávnu nahoře v&nbsp;okenicích. Zloděj vidí, co&nbsp;zhruba zahlédl, když sem lezl oknem: kostry neznámých zvířat a&nbsp;jejich lebky, rozvěšené po&nbsp;zdech, u&nbsp;dveří proti oknu dvě velké vycpané opice, černé a&nbsp;hrozivě vzpřímené, a&nbsp;u&nbsp;stěn množství oštěpů, luků a&nbsp;šípů nejrůznějších velikostí a&nbsp;tvarů. A&nbsp;třeba to&nbsp;všechno vypadá hrozně strašidelně, jsou to&nbsp;jen mrtvé předměty, kterých se&nbsp;nemusí bát. Nikde ani sledu po&nbsp;nějaké živé bytosti, a&nbsp;přece ten výhružný hlas nad ním nepřestává křičet. Zloději se&nbsp;zdá, že&nbsp;se&nbsp;nadobro zbláznil. Třeští oči do&nbsp;pološera, aby objevil, odkud hlas přichází. Konečně se&nbsp;mu&nbsp;zdá, že&nbsp;to&nbsp;uhodl, ale není mu&nbsp;proto lépe. Naopak, strachy div neumře.</span></p>
          <p class="chunk" data-nb-ref-number="7" data-nb-words="52" data-nb-chars="307"><span class="idea" data-nb-ref-number="7" id="idea7" data-nb-words="52" data-nb-chars="307">Nade dveřmi naproti němu visí na&nbsp;zdi obrovitá lebka nějakého zvířete a&nbsp;z&nbsp;ní vychází ten křik. Visí tam veliká, strnulá, nehybná, neklape čelistmi, jak byste myslili, vůbec se&nbsp;nepohybuje, ale to&nbsp;je&nbsp;tím horší, protože křičí, opravdu křičí, zloděj už&nbsp;o&nbsp;tom ani dost málo nepochybuje. Co&nbsp;křičí, ptáte se? Křičí:</span></p>
          <p class="chunk" data-nb-ref-number="8" data-nb-words="4" data-nb-chars="24"><span class="idea" data-nb-ref-number="8" id="idea8" data-nb-words="4" data-nb-chars="24">– Pomóc! Pomóc! Zloději!</span></p>
          <p class="chunk" data-nb-ref-number="9" data-nb-words="48" data-nb-chars="303"><span class="idea" data-nb-ref-number="9" id="idea9" data-nb-words="48" data-nb-chars="303">To&nbsp;je&nbsp;neuvěřitelné, což? Ještě podivnější však je, že&nbsp;ta&nbsp;lebka to&nbsp;křičí španělsky, ano, křičí „Pomóc zloději“ nejčistší španělštinou. A&nbsp;nejpodivnější a&nbsp;nejhorší ze&nbsp;všeho je, že&nbsp;zloděj tomu rozumí. Býval v&nbsp;mládí lodním číšníkem na&nbsp;zaoceánských parnících, a&nbsp;tak pochytil mnohá slova ze&nbsp;všech možných řečí.</span></p>
          <p class="chunk" data-nb-ref-number="10" data-nb-words="39" data-nb-chars="194"><span class="idea" data-nb-ref-number="10" id="idea10" data-nb-words="39" data-nb-chars="194">Hrůza roztřásá zlodějíčka. Teď se&nbsp;již docela pomátl. Padá na&nbsp;kolena a&nbsp;šourá se&nbsp;po&nbsp;nich ze&nbsp;svého místa pod oknem, leze k&nbsp;nehybné lebce na&nbsp;zdi a&nbsp;spíná k&nbsp;ní ruce, jako by&nbsp;byla jeho soudcem, a&nbsp;volá:</span></p>
          <p class="chunk" data-nb-ref-number="11" data-nb-words="2" data-nb-chars="9"><span class="idea" data-nb-ref-number="11" id="idea11" data-nb-words="2" data-nb-chars="9">– Milost!</span></p>
          <p class="chunk" data-nb-ref-number="12" data-nb-words="6" data-nb-chars="39"><span class="idea" data-nb-ref-number="12" id="idea12" data-nb-words="6" data-nb-chars="39">Lebka však nezná slitování a&nbsp;pokračuje:</span></p>
          <p class="chunk" data-nb-ref-number="13" data-nb-words="7" data-nb-chars="35"><span class="idea" data-nb-ref-number="13" id="idea13" data-nb-words="7" data-nb-chars="35">– Pozor, vojáci! Chopte se&nbsp;ho! Teď!</span></p>
          <p class="chunk" data-nb-ref-number="14" data-nb-words="116" data-nb-chars="623"><span class="idea" data-nb-ref-number="14" id="idea14" data-nb-words="116" data-nb-chars="623">Ach, to&nbsp;je&nbsp;příliš na&nbsp;toho nešťastníka. Ani se&nbsp;nerozhlíží, kde jsou v&nbsp;tom strašidelném pokoji jací vojáci, vyskočí a&nbsp;vrhne se&nbsp;ke&nbsp;dveřím, jež vidí před sebou. Marně jimi lomcuje, marně se&nbsp;do&nbsp;nich opírá ze&nbsp;všech sil. Jsou zamčeny na&nbsp;klíč a&nbsp;jsou to&nbsp;dobré a&nbsp;pevné dveře. A&nbsp;co tak s&nbsp;nimi zápolí, lebka nad jeho hlavou křičí dál, nyní však už&nbsp;jí&nbsp;nerozumí ani slova. Je&nbsp;poděšen ještě více, protože kdovíjaká neštěstí svolává ten hrozný nesrozumitelný hlas na&nbsp;jeho hlavu. Náhle cosi zasviští a&nbsp;udeří nad ním do&nbsp;dveří. Zloděj zvedne oči a&nbsp;vidí, že&nbsp;se&nbsp;do&nbsp;nich zaryl veliký oštěp, jeden z&nbsp;těch, jichž je&nbsp;tu&nbsp;plno ve&nbsp;stojanech kolem zdí.</span></p>
          <p class="chunk" data-nb-ref-number="15" data-nb-words="49" data-nb-chars="256"><span class="idea" data-nb-ref-number="15" id="idea15" data-nb-words="49" data-nb-chars="256">Zloděj odskočí ode dveří, jako by&nbsp;se&nbsp;klika proměnila v&nbsp;hada. Rozhlíží se&nbsp;divoce kolem sebe. Kdo to&nbsp;tu&nbsp;po&nbsp;něm hází, když krom té&nbsp;křičící lebky a&nbsp;jeho tu&nbsp;není živé duše? Lebka snad může křičet, kdo však jaktěživ slyšel, že&nbsp;by&nbsp;házela oštěpem? Kdo to&nbsp;tedy byl?</span></p>
          <p class="chunk" data-nb-ref-number="16" data-nb-words="148" data-nb-chars="859"><span class="idea" data-nb-ref-number="16" id="idea16" data-nb-words="148" data-nb-chars="859">Nikde nikdo. Strach třepe zlodějem, až&nbsp;mu&nbsp;zuby cvakají. Padne na&nbsp;všechny čtyři a&nbsp;plazí se&nbsp;zpět doprostřed pokoje. Jsou tu&nbsp;sice ještě dvoje dveře, ale ztratil už&nbsp;všechnu odvahu a&nbsp;nedůvěřuje jim. Nepoleze přece k&nbsp;takovým dveřím, do&nbsp;kterých se&nbsp;zabodávají oštěpy. Uprostřed místnosti, kde na&nbsp;něj dopadá alespoň pruh světla štěrbinou v&nbsp;okenici, cítí se&nbsp;přece jen bezpečnější. A&nbsp;zůstane tu&nbsp;tak, jak je, na&nbsp;všech čtyřech, protože se&nbsp;bojí i&nbsp;postavit. Ach, jak lituje, že&nbsp;sem lezl, lituje všeho, co&nbsp;kdy natropil, všech svých krádeží, třebaže z&nbsp;nich nikdy nic neměl než strach a&nbsp;hrůzu. Napadá ho, že&nbsp;odtud nevyvázne živ, a&nbsp;najednou se&nbsp;mu&nbsp;zdá, jako by&nbsp;ty&nbsp;dvě ohromné černé opice sebou pohnuly, ano, hýbají se, jdou k&nbsp;němu kolébavým krokem a&nbsp;mávají svýma dlouhýma rukama. Zloděj vidí, že&nbsp;se&nbsp;přiblížila jeho poslední hodinka. Padne na&nbsp;zem, přikryje si&nbsp;hlavu rukama a&nbsp;ječí:</span></p>
          <p class="chunk" data-nb-ref-number="17" data-nb-words="3" data-nb-chars="15"><span class="idea" data-nb-ref-number="17" id="idea17" data-nb-words="3" data-nb-chars="15">– Pomóc! Pomóc!</span></p>
          <p class="chunk" data-nb-ref-number="18" data-nb-words="82" data-nb-chars="468"><span class="idea" data-nb-ref-number="18" id="idea18" data-nb-words="82" data-nb-chars="468">To&nbsp;už&nbsp;je&nbsp;příliš mnoho i&nbsp;na takového hříšníka. Odbyl si&nbsp;své, dost jste ho&nbsp;vystrašili, vždyť to&nbsp;bylo horší, než kdyby seděl bůhvíjak dlouho ve&nbsp;vězení. Potrestali jste ho&nbsp;ažaž, smilujte se&nbsp;nad ním, vzpomeňte si&nbsp;na&nbsp;jeho dcerušku, která ho&nbsp;má&nbsp;ráda. Ručím vám za&nbsp;to, že&nbsp;už&nbsp;nikdy nepůjde krást. Dost, prosím vás, pomoc! pomoc! haló! haló! kde jste kdo, děde Zachariáši, Valnoho, Zrzku, Sirko, pospěšte honem a&nbsp;vysvoboďte toho človíčka, nebo se&nbsp;vám tu&nbsp;docela pomate na&nbsp;rozumu.</span></p>
          <p class="chunk" data-nb-ref-number="19" data-nb-words="52" data-nb-chars="318"><span class="idea" data-nb-ref-number="19" id="idea19" data-nb-words="52" data-nb-chars="318">Dveře napravo od&nbsp;zloděje se&nbsp;otevřely a&nbsp;v&nbsp;nich se&nbsp;objevil děd Zachariáš. V&nbsp;ruce třímá svou sukovici, protože čert věř člověku, který se&nbsp;tolikrát vloupal do&nbsp;cizího domu. Jde sám, jenom Bingo ho&nbsp;doprovází. Chlapci museli zůstat zpět, ať&nbsp;se&nbsp;vzpírali jak chtěli. Děd Zachariáš je&nbsp;chce uvarovat každého zbytečného nebezpečí.</span></p>
          <p class="chunk" data-nb-ref-number="20" data-nb-words="11" data-nb-chars="60"><span class="idea" data-nb-ref-number="20" id="idea20" data-nb-words="11" data-nb-chars="60">– Takový skrček, kam by&nbsp;se&nbsp;na&nbsp;mne hrabal, prohlásil Valnoha.</span></p>
          <p class="chunk" data-nb-ref-number="21" data-nb-words="12" data-nb-chars="66"><span class="idea" data-nb-ref-number="21" id="idea21" data-nb-words="12" data-nb-chars="66">– Naložil bych mu&nbsp;jich, že&nbsp;by&nbsp;nestačil koukat, naparoval se&nbsp;Zrzek.</span></p>
          <p class="chunk" data-nb-ref-number="22" data-nb-words="16" data-nb-chars="72"><span class="idea" data-nb-ref-number="22" id="idea22" data-nb-words="16" data-nb-chars="72">– A&nbsp;já bych mu&nbsp;podrazil nohy, hned by&nbsp;se&nbsp;válel po&nbsp;zemi, přidal se&nbsp;Sirka.</span></p>
          <p class="chunk" data-nb-ref-number="23" data-nb-words="21" data-nb-chars="107"><span class="idea" data-nb-ref-number="23" id="idea23" data-nb-words="21" data-nb-chars="107">Věřím vám, kluci, že&nbsp;byste mu&nbsp;jich dali. Ale proč byste to&nbsp;dělali, povídám, když tak jako tak leží na&nbsp;zemi?</span></p>
          <p class="chunk" data-nb-ref-number="24" data-nb-words="51" data-nb-chars="267"><span class="idea" data-nb-ref-number="24" id="idea24" data-nb-words="51" data-nb-chars="267">Hlavu má&nbsp;pod rukama a&nbsp;očekává svůj konec. Lebka přestala křičet. Na&nbsp;podlaze duní těžké kroky a&nbsp;blíží se&nbsp;k&nbsp;němu. To&nbsp;jsou ty&nbsp;opice, myslí si, a&nbsp;když se&nbsp;Bingo svým vlhkým a&nbsp;studeným čumákem dotkne jeho ruky, je&nbsp;zloděj přesvědčen, že&nbsp;opice už&nbsp;sahá po&nbsp;něm, a&nbsp;zaječí znovu:</span></p>
          <p class="chunk" data-nb-ref-number="25" data-nb-words="3" data-nb-chars="15"><span class="idea" data-nb-ref-number="25" id="idea25" data-nb-words="3" data-nb-chars="15">– Pomóc! Pomóc!</span></p>
          <p class="chunk" data-nb-ref-number="26" data-nb-words="20" data-nb-chars="115"><span class="idea" data-nb-ref-number="26" id="idea26" data-nb-words="20" data-nb-chars="115">Bingo se&nbsp;lekne a&nbsp;chystá se&nbsp;hlasitým vrčením ke&nbsp;skoku. Děd Zachariáš ho&nbsp;zkrotí a&nbsp;řekne svým hlubokým, vážným hlasem:</span></p>
          <p class="chunk" data-nb-ref-number="27" data-nb-words="6" data-nb-chars="29"><span class="idea" data-nb-ref-number="27" id="idea27" data-nb-words="6" data-nb-chars="29">– Co&nbsp;tu&nbsp;tak křičíte, člověče?</span></p>
          <p class="chunk" data-nb-ref-number="28" data-nb-words="29" data-nb-chars="176"><span class="idea" data-nb-ref-number="28" id="idea28" data-nb-words="29" data-nb-chars="176">Zloděj, jak uslyší lidský hlas, mluvící jeho mateřštinou, zvedne hlavu. Spatří děda Zachariáše a&nbsp;bojí se&nbsp;ještě, není-li to&nbsp;zase nějaký přízrak, ale pak ho&nbsp;pozná a&nbsp;začne prosit:</span></p>
          <p class="chunk" data-nb-ref-number="29" data-nb-words="10" data-nb-chars="60"><span class="idea" data-nb-ref-number="29" id="idea29" data-nb-words="10" data-nb-chars="60">– Zachraňte mne, pane. Proboha vás prosím, odveďte mě&nbsp;odtud.</span></p>
          <p class="chunk" data-nb-ref-number="30" data-nb-words="8" data-nb-chars="47"><span class="idea" data-nb-ref-number="30" id="idea30" data-nb-words="8" data-nb-chars="47">Děd Zachariáš se&nbsp;zatváří udiveně a&nbsp;řekne drsně:</span></p>
          <p class="chunk" data-nb-ref-number="31" data-nb-words="16" data-nb-chars="85"><span class="idea" data-nb-ref-number="31" id="idea31" data-nb-words="16" data-nb-chars="85">– Neválejte se&nbsp;mi&nbsp;tu&nbsp;po&nbsp;zemi, člověče, a&nbsp;vstaňte! Před čím vás mám vlastně zachránit?</span></p>
          <p class="chunk" data-nb-ref-number="32" data-nb-words="108" data-nb-chars="593"><span class="idea" data-nb-ref-number="32" id="idea32" data-nb-words="108" data-nb-chars="593">Zloděj se&nbsp;rozhlédne kolem sebe, aby mu&nbsp;ukázal všechny hrůzy, které na&nbsp;něho útočily, vidí však s&nbsp;úžasem, že&nbsp;nemůže ukázat zhola nic. V&nbsp;pokoji je&nbsp;ticho a&nbsp;klid, věci jsou na&nbsp;svých původních místech, lebka visí na&nbsp;stěně, opice stojí tam, kde stály vždycky, a&nbsp;jsou zjevně vycpané. A&nbsp;co oštěp, který se&nbsp;zaryl do&nbsp;dveří nad zlodějovou hlavou? Ani ten tam není. (A&nbsp;bodejť by&nbsp;byl, když děd Zachariáš, sotva sem vstoupil, postavil jej ke&nbsp;zdi mezi ostatní zbraně.) Zloděj nic nechápe, nedovede si&nbsp;představit, co&nbsp;se&nbsp;to&nbsp;s&nbsp;ním dělo od&nbsp;té&nbsp;chvíle, kdy sem vlezl oknem. Musely se&nbsp;tu&nbsp;odehrát nějaké čáry nebo co.</span></p>
          <p class="chunk" data-nb-ref-number="33" data-nb-words="15" data-nb-chars="68"><span class="idea" data-nb-ref-number="33" id="idea33" data-nb-words="15" data-nb-chars="68">– Já&nbsp;– já&nbsp;– nevím, pane, koktá,&nbsp;– ale vyveďte mě, prosím vás, odtud.</span></p>
          <p class="chunk" data-nb-ref-number="34" data-nb-words="13" data-nb-chars="67"><span class="idea" data-nb-ref-number="34" id="idea34" data-nb-words="13" data-nb-chars="67">Děd Zachariáš se&nbsp;má&nbsp;co&nbsp;držet, aby se&nbsp;nesmál a&nbsp;vypadal hodně přísně.</span></p>
          <p class="chunk" data-nb-ref-number="35" data-nb-words="15" data-nb-chars="95"><span class="idea" data-nb-ref-number="35" id="idea35" data-nb-words="15" data-nb-chars="95">– Počkejte, človíčku, počkejte, nařizuje,&nbsp;– napřed mi&nbsp;musíte povědět, co&nbsp;jste tu&nbsp;vlastně dělal.</span></p>
          <p class="chunk" data-nb-ref-number="36" data-nb-words="20" data-nb-chars="111"><span class="idea" data-nb-ref-number="36" id="idea36" data-nb-words="20" data-nb-chars="111">– Povím, všecko vám povím, ke&nbsp;všemu se&nbsp;přiznám a&nbsp;nic neza­mlčím, slibuje zloděj,&nbsp;– ale jenom mne odtud odveďte.</span></p>
          <p class="chunk" data-nb-ref-number="37" data-nb-words="25" data-nb-chars="143"><span class="idea" data-nb-ref-number="37" id="idea37" data-nb-words="25" data-nb-chars="143">– Nemyslete si, že&nbsp;mi&nbsp;nějak uklouznete, varuje ho. – Uděláte-li rychlejší krok, pes po&nbsp;vás skočí a&nbsp;zakousne vás jako veverku. Bingo, dej pozor!</span></p>
          <p class="chunk" data-nb-ref-number="38" data-nb-words="67" data-nb-chars="367"><span class="idea" data-nb-ref-number="38" id="idea38" data-nb-words="67" data-nb-chars="367">Bingo se&nbsp;podívá na&nbsp;svého pána a&nbsp;výstražně zavrčí. Tak tedy jdou: napřed zloděj, přikrčený a&nbsp;strachy menší než kdy jindy, za&nbsp;ním Bingo a&nbsp;děd Zachariáš se&nbsp;svou sukovicí. V&nbsp;sousedním pokoji na&nbsp;ně&nbsp;čekají Valnoha, Zrzek, a&nbsp;Sirka a&nbsp;každý z&nbsp;nich má&nbsp;pořádný oštěp. Zloděj, když je&nbsp;zhlédne, se&nbsp;znovu poleká. Nelekne se&nbsp;tak těch oštěpů jako Valnohy a&nbsp;Zrzka. Zastaví se&nbsp;a&nbsp;koktá:</span></p>
          <p class="chunk" data-nb-ref-number="39" data-nb-words="14" data-nb-chars="54"><span class="idea" data-nb-ref-number="39" id="idea39" data-nb-words="14" data-nb-chars="54">– To&nbsp;– to&nbsp;jsou ti&nbsp;hoši, co&nbsp;byli včera u&nbsp;nás v&nbsp;hospodě.</span></p>
          <p class="chunk" data-nb-ref-number="40" data-nb-words="15" data-nb-chars="82"><span class="idea" data-nb-ref-number="40" id="idea40" data-nb-words="15" data-nb-chars="82">– Ano, to&nbsp;jsou oni, odpoví děd Zachariáš.&nbsp;– Jen jděte, však si&nbsp;všechno vysvětlíme.</span></p>
          <p class="chunk" data-nb-ref-number="41" data-nb-words="8" data-nb-chars="46"><span class="idea" data-nb-ref-number="41" id="idea41" data-nb-words="8" data-nb-chars="46">Zloděj vykročí a&nbsp;děd Zachariáš kývne na&nbsp;Sirku:</span></p>
          <p class="chunk" data-nb-ref-number="42" data-nb-words="14" data-nb-chars="65"><span class="idea" data-nb-ref-number="42" id="idea42" data-nb-words="14" data-nb-chars="65">– Jdi a&nbsp;přines za&nbsp;námi Koka, zašeptá mu,&nbsp;– ať&nbsp;tam něco neprovede.</span></p>
          <p class="chunk" data-nb-ref-number="43" data-nb-words="20" data-nb-chars="112"><span class="idea" data-nb-ref-number="43" id="idea43" data-nb-words="20" data-nb-chars="112">A&nbsp;zatímco průvod se&nbsp;zlodějem odchází, Sirka se&nbsp;vrací do&nbsp;pokoje pod medvědí lebku, zaťuká na&nbsp;ni&nbsp;oštěpem a&nbsp;zavolá:</span></p>
          <p class="chunk" data-nb-ref-number="44" data-nb-words="3" data-nb-chars="13"><span class="idea" data-nb-ref-number="44" id="idea44" data-nb-words="3" data-nb-chars="13">– Haló, Koko!</span></p>
          <p class="chunk" data-nb-ref-number="45" data-nb-words="9" data-nb-chars="61"><span class="idea" data-nb-ref-number="45" id="idea45" data-nb-words="9" data-nb-chars="61">V&nbsp;lebce to&nbsp;zaharaší a&nbsp;papoušek odpoví žvatlavou španělštinou:</span></p>
          <p class="chunk" data-nb-ref-number="46" data-nb-words="9" data-nb-chars="42"><span class="idea" data-nb-ref-number="46" id="idea46" data-nb-words="9" data-nb-chars="42">– Koko je&nbsp;hodný pták, Koko je&nbsp;krásný pták.</span></p>
          <p class="chunk" data-nb-ref-number="47" data-nb-words="39" data-nb-chars="221"><span class="idea" data-nb-ref-number="47" id="idea47" data-nb-words="39" data-nb-chars="221">– To&nbsp;víš, že&nbsp;ano, souhlasí s&nbsp;ním Sirka.&nbsp;– Jsi vůbec nejhodnější, nejkrásnější a&nbsp;nejchytřejší pták, jaký se&nbsp;kdy narodil, a&nbsp;provedl jsi svou úlohu znamenitě. Teď polez ven, dostaneš cukr, moc cukru, až&nbsp;tě&nbsp;bude břicho bolet.</span></p>
          <p class="chunk" data-nb-ref-number="48" data-nb-words="175" data-nb-chars="1000"><span class="idea" data-nb-ref-number="48" id="idea48" data-nb-words="175" data-nb-chars="1000">Papoušek, jak slyší o&nbsp;cukru, vyleze z&nbsp;lebky, v&nbsp;níž se&nbsp;mu&nbsp;asi velmi líbilo, a&nbsp;šplhá po&nbsp;nastaveném oštěpu na&nbsp;Sirkovo rameno. Tak, a&nbsp;tady máte to&nbsp;strašidlo, které tak vyděsilo zloděje, že&nbsp;by&nbsp;byl málem duši vypustil. Děd Zachariáš usadil papouška do&nbsp;lebky, a&nbsp;Koko, jakmile uviděl v&nbsp;pokoji samotného cizího člověka, křičel, co&nbsp;vykřikoval na&nbsp;zloděje. Naučil ho&nbsp;tomu španělský koloniální důstojník, kterému dříve Koko patříval a&nbsp;který se&nbsp;tak zajišťoval, aby ho&nbsp;domorodí sluhové neokrádali. Ještě by&nbsp;vás asi zajímalo, jak to&nbsp;bylo s&nbsp;tím oštěpem a&nbsp;s&nbsp;těmi opicemi. Ale to&nbsp;ví&nbsp;sám čert, já&nbsp;ne. Napadlo mě, že&nbsp;by&nbsp;to&nbsp;mohl být jeden z&nbsp;těch kousků, jimž se&nbsp;naučil děd Zachariáš od&nbsp;starého Inda, který mu&nbsp;dal křišťálovou kouli. Děd Zachariáš však o&nbsp;ničem takovém nechce ani slyšet a&nbsp;zapírá i&nbsp;to, že&nbsp;jsme ho&nbsp;viděli tahat oštěp ze&nbsp;dveří. Říká, že&nbsp;všechnu tu&nbsp;hrůzu zažil zloděj jen ve&nbsp;své obrazotvornosti, podrážděné strachem a&nbsp;špatným svědomím. Ať&nbsp;je&nbsp;to&nbsp;jakkoliv, hlavní je, že&nbsp;jsme zloděje chytili a&nbsp;pořádně vytrestali.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kluci_hura_za_nim_021.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>