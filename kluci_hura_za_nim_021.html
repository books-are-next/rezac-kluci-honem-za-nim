<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="SEDMNÁCTÁ KAPITOLA Nyklíček se zpovídá">
    <meta name="apple-mobile-web-app-capable" content="yes">
    <title>SEDMNÁCTÁ KAPITOLA Nyklíček se zpovídá</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Václav Řezáč: Kluci, hurá za ním!">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Kluci, hurá za ním!">
    <meta property="og:title" content="Kluci, hurá za ním!">
    <meta property="og:type" content="book">
    <meta property="og:book:author" content="Václav Řezáč">
    <meta property="twitter:title" content="Václav Řezáč: Kluci, hurá za ním!">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./kluci_hura_za_nim_020.html">
    <link rel="next" href="./kluci_hura_za_nim_022.html">
    <meta name="nb-order" content="17">
    <link rel="self" href="kluci_hura_za_nim_021.html">
    <meta name="nb-identifier" content="rezac-kluci-hura-za-nim-d5a32ed">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1746" data-nb-chars="9875">
    <nav role="doc-toc">
      <ul class="plain section">
        <li><a href="kluci_hura_za_nim_005.html">PRVNÍ KAPITOLA
            Valnoha, Zrzek a Sirka se představují</a></li>
        <li><a href="kluci_hura_za_nim_006.html">DRUHÁ KAPITOLA
            Lesní skrýše</a></li>
        <li><a href="kluci_hura_za_nim_007.html">TŘETÍ KAPITOLA
            Kdo je tam?</a></li>
        <li><a href="kluci_hura_za_nim_008.html">ČTVRTÁ KAPITOLA
            Kluci, hurá za ním!</a></li>
        <li><a href="kluci_hura_za_nim_009.html">PÁTÁ KAPITOLA
            Strážce pokladů</a></li>
        <li><a href="kluci_hura_za_nim_010.html">ŠESTÁ KAPITOLA
            Kdo byl děd Zachariáš</a></li>
        <li><a href="kluci_hura_za_nim_011.html">SEDMÁ KAPITOLA
            Kdo nám poradí?</a></li>
        <li><a href="kluci_hura_za_nim_012.html">OSMÁ KAPITOLA
            Křišťálová koule</a></li>
        <li><a href="kluci_hura_za_nim_013.html">DEVÁTÁ KAPITOLA
            Co viděl Sirka</a></li>
        <li><a href="kluci_hura_za_nim_014.html">DESÁTÁ KAPITOLA
            Už ho máme!</a></li>
        <li><a href="kluci_hura_za_nim_015.html">JEDENÁCTÁ KAPITOLA
            Proč jste ho pustili?</a></li>
        <li><a href="kluci_hura_za_nim_016.html">DVANÁCTÁ KAPITOLA
            Sirka slídí</a></li>
        <li><a href="kluci_hura_za_nim_017.html">TŘINÁCTÁ KAPITOLA
            Příběh se nám zamotává</a></li>
        <li><a href="kluci_hura_za_nim_018.html">ČTRNÁCTÁ KAPITOLA
            Co si přejí mladí páni?</a></li>
        <li><a href="kluci_hura_za_nim_019.html">PATNÁCTÁ KAPITOLA
            Už je tam!</a></li>
        <li><a href="kluci_hura_za_nim_020.html">ŠESTNÁCTÁ KAPITOLA
            Pozor, vojáci! Chopte se ho!</a></li>
        <li><a href="kluci_hura_za_nim_021.html">SEDMNÁCTÁ KAPITOLA
            Nyklíček se zpovídá</a></li>
        <li><a href="kluci_hura_za_nim_022.html">OSMNÁCTÁ KAPITOLA
            Pomoc! Hoří!</a></li>
        <li><a href="kluci_hura_za_nim_023.html">DEVATENÁCTÁ KAPITOLA
            Zrzkovo hrdinství</a></li>
        <li><a href="kluci_hura_za_nim_024.html">DVACÁTÁ KAPITOLA
            Třikrát: Sláva!</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kluci_hura_za_nim_020.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="38"><span class="idea" data-nb-ref-number="1" id="idea1" data-nb-words="5" data-nb-chars="38">SEDMNÁCTÁ KAPITOLA Nyklíček se zpovídá</span></h1>
        <section>
          <p class="chunk" data-nb-ref-number="2" data-nb-words="12" data-nb-chars="69"><span class="idea" data-nb-ref-number="2" id="idea2" data-nb-words="12" data-nb-chars="69">Zloděj sedí v&nbsp;pokoji děda Zachariáše jako před soudem a&nbsp;zodpovídá se.</span></p>
          <p class="chunk" data-nb-ref-number="3" data-nb-words="377" data-nb-chars="2137"><span class="idea" data-nb-ref-number="3" id="idea3" data-nb-words="377" data-nb-chars="2137">Ach, raději kdybychom ho&nbsp;nemuseli poslouchat, kdyby nám tu&nbsp;neseděl na&nbsp;očích tak zkroušený a&nbsp;ubohý. Je&nbsp;to&nbsp;smutná povídka, jak tenhle ubožák, Nyklíček se&nbsp;jmenuje, přišel k&nbsp;svému nepočestnému řemeslu. Jako mladík po&nbsp;vyučení měl to&nbsp;štěstí, že&nbsp;se&nbsp;dostal za&nbsp;číšníka na&nbsp;zámořské lodi a&nbsp;vydělával pěkné peníze, až&nbsp;ho&nbsp;zachvátil stesk po&nbsp;domově. Vrátil se&nbsp;se&nbsp;svými úsporami do&nbsp;vlasti, dostal dobré místo, oženil se, narodila se&nbsp;mu&nbsp;hezká dceruška a&nbsp;zdálo se, že&nbsp;bude pěkně živ. Po&nbsp;dvou letech se&nbsp;náhle štěstí obrátilo. Napřed se&nbsp;rozstonal on&nbsp;a&nbsp;byl nemocen celý rok. Ztratil své dobré místo a&nbsp;jiné pak nemohl najít, protože byl sláb a&nbsp;nemocí poničený. Měl něco nastřádaných peněz a&nbsp;doufal, až&nbsp;se&nbsp;zotaví, že&nbsp;opět místo nalezne. Tu&nbsp;se&nbsp;však rozstonala jeho žena, dlouho ležela a&nbsp;zemřela. Peníze se&nbsp;jim rozběhly již před její smrtí. Nyklíček prodával a&nbsp;zastavoval, dokud co&nbsp;měl. Pak přišla bída. Zdálo se, že&nbsp;zahynou všichni hladem. A&nbsp;tehdy se&nbsp;ho&nbsp;ujal pan Ferbus. Dal mu&nbsp;pokojík u&nbsp;sebe v&nbsp;hospodě a&nbsp;Nyklíček by&nbsp;byl pro něho do&nbsp;ohně skočil, neboť tehdy ještě netušil, co&nbsp;s&nbsp;ním hostinský zamýšlí. Měl mu&nbsp;dělat číšníka, ale číšník na&nbsp;takové hospodě, která měla hosty jen v&nbsp;neděli, a&nbsp;to jen nejvíc v&nbsp;létě, se&nbsp;nevyplácí. Mnoho mu&nbsp;tedy pan Ferbus neplatil. A&nbsp;Nyklíček potřeboval mnoho peněz na&nbsp;lékaře i&nbsp;na léky a&nbsp;na stravu pro své děvčátko. Hostinský ho&nbsp;začal navádět a&nbsp;přemlouvat, až&nbsp;Nyklíček, který by&nbsp;býval dal život za&nbsp;svou ženu a&nbsp;stále ještě doufal, že&nbsp;lékařům se&nbsp;podaří ji&nbsp;zachránit, poslechl a&nbsp;stal se&nbsp;zlodějem. Kradl a&nbsp;nosil nakradené panu Ferbusovi, který věci prodával a&nbsp;Nyklíčkovi z&nbsp;toho dával, co&nbsp;za&nbsp;dobré uznal. Bylo toho pramálo a&nbsp;po smrti Nyklíčkovy ženy nedával mu, krom bytu a&nbsp;mizerného jídla, téměř nic. Krást ho&nbsp;však nutil dál a&nbsp;vyhrožoval mu, neposlechne-li, že&nbsp;ho&nbsp;vydá policii. Kolikrát chtěl Nyklíček utéci, aby se&nbsp;zbavil pana Ferbuse a&nbsp;jeho moci nad sebou, nevěděl však, kam by&nbsp;se&nbsp;ve&nbsp;světě poděl, a&nbsp;bál se&nbsp;o&nbsp;svou dcerušku. Chodil, běhal, sháněl místo, jakékoliv poctivé zaměstnání po&nbsp;městě a&nbsp;jeho dalekém okolí. Marně. Statní a&nbsp;zdraví byli propouštěni, jak měl dostat místo on, který vypadal, jako by&nbsp;smrt číhala na&nbsp;něho za&nbsp;každým rohem.</span></p>
          <p class="chunk" data-nb-ref-number="4" data-nb-words="24" data-nb-chars="136"><span class="idea" data-nb-ref-number="4" id="idea4" data-nb-words="24" data-nb-chars="136">Nyklíček dokončil svou zpověď a&nbsp;v&nbsp;pokoji je&nbsp;ticho jako v&nbsp;kostele. Chlapci mlčí zaraženě a&nbsp;děd Zachariáš se&nbsp;škrábe dýmkou ve&nbsp;věnci vousů.</span></p>
          <p class="chunk" data-nb-ref-number="5" data-nb-words="39" data-nb-chars="192"><span class="idea" data-nb-ref-number="5" id="idea5" data-nb-words="39" data-nb-chars="192">– Hm, hm, bručí děd a&nbsp;dívá se&nbsp;do&nbsp;země.&nbsp;– To&nbsp;je&nbsp;opravdu smutná historie. Ale ještě jste nám nepověděl všechno. Copak jste dělal v&nbsp;té jeskyni na&nbsp;stráni u&nbsp;Bakalářky a&nbsp;proč jste tam vzal to&nbsp;rádio?</span></p>
          <p class="chunk" data-nb-ref-number="6" data-nb-words="12" data-nb-chars="62"><span class="idea" data-nb-ref-number="6" id="idea6" data-nb-words="12" data-nb-chars="62">Zloděj, jak to&nbsp;slyší, zbledne, že&nbsp;by&nbsp;se&nbsp;na&nbsp;něm krve nedořezal.</span></p>
          <p class="chunk" data-nb-ref-number="7" data-nb-words="90" data-nb-chars="480"><span class="idea" data-nb-ref-number="7" id="idea7" data-nb-words="90" data-nb-chars="480">– Panebože, řekne,&nbsp;– i&nbsp;tohle na&nbsp;mne víte? Jen jedinkrát bych se&nbsp;byl stal zlodějem ze&nbsp;své vlastní vůle: a&nbsp;to bylo právě tehdy. Měl jsem dost toho, jak mě&nbsp;Ferbus okrádá a&nbsp;chtěl jsem si&nbsp;ukrýt, co&nbsp;jsem tenkrát sebral v&nbsp;jedné prázdné vile na&nbsp;Bakalářce. Jak jsem v&nbsp;té jeskyni hrabal, našel jsem ty&nbsp;plechové krabice. Myslil jsem, že&nbsp;si&nbsp;je&nbsp;tam předtím schoval jiný zloděj. Trochu mi&nbsp;byla divná ta&nbsp;spousta hraček, ale rádio se&nbsp;mi&nbsp;hodilo. Říkal jsem si, že&nbsp;okrást jiného zloděje není hřích.</span></p>
          <p class="chunk" data-nb-ref-number="8" data-nb-words="15" data-nb-chars="73"><span class="idea" data-nb-ref-number="8" id="idea8" data-nb-words="15" data-nb-chars="73">– Neměl jste daleko k&nbsp;tomu, aby se&nbsp;z&nbsp;vás stal opravdový a&nbsp;hanebný zloděj.</span></p>
          <p class="chunk" data-nb-ref-number="9" data-nb-words="42" data-nb-chars="237"><span class="idea" data-nb-ref-number="9" id="idea9" data-nb-words="42" data-nb-chars="237">– Neměl, přiznává Nyklíček kajícně. – Ale byl jsem vyrušen a&nbsp;honili mne strážníci. Zažil jsem takového strachu, že&nbsp;vám to&nbsp;nepřeji. Zapřísahal jsem se, že&nbsp;již nebudu krást. Sem už&nbsp;jsem nechtěl za&nbsp;živý svět jít. A&nbsp;přece mě&nbsp;Ferbus přinutil.</span></p>
          <p class="chunk" data-nb-ref-number="10" data-nb-words="10" data-nb-chars="53"><span class="idea" data-nb-ref-number="10" id="idea10" data-nb-words="10" data-nb-chars="53">– Víme, že&nbsp;jste se&nbsp;tomu vzpíral, praví děd Zachariáš.</span></p>
          <p class="chunk" data-nb-ref-number="11" data-nb-words="17" data-nb-chars="97"><span class="idea" data-nb-ref-number="11" id="idea11" data-nb-words="17" data-nb-chars="97">– Tadyhle Sirka vás náhodou vyslechl. Teď nám ještě povězte, co&nbsp;se&nbsp;děje s&nbsp;těmi nakradenými věcmi.</span></p>
          <p class="chunk" data-nb-ref-number="12" data-nb-words="10" data-nb-chars="66"><span class="idea" data-nb-ref-number="12" id="idea12" data-nb-words="10" data-nb-chars="66">– A&nbsp;jestli jste ještě neprodali mou dvoulampovku, vyhrkne Valnoha.</span></p>
          <p class="chunk" data-nb-ref-number="13" data-nb-words="54" data-nb-chars="322"><span class="idea" data-nb-ref-number="13" id="idea13" data-nb-words="54" data-nb-chars="322">– Ferbus opravdu všecko prodává, ale nevím komu, přiznává Nyklíček.&nbsp;– To&nbsp;rádio však a&nbsp;většina věcí, které jsem přinesl v&nbsp;poslední době, je&nbsp;schováno ve&nbsp;starém sudu v&nbsp;kůlně, mezi hospodářským harampádím. Tam by&nbsp;to&nbsp;jistě nikdo nehledal. A&nbsp;vůbec, koho by&nbsp;napadlo, že&nbsp;Ferbus je&nbsp;takový darebák. Vždyť býval starostou v&nbsp;Kopanině.</span></p>
          <p class="chunk" data-nb-ref-number="14" data-nb-words="22" data-nb-chars="95"><span class="idea" data-nb-ref-number="14" id="idea14" data-nb-words="22" data-nb-chars="95">– Tak, to&nbsp;je&nbsp;vše, co&nbsp;od&nbsp;vás chceme, řekl děd.&nbsp;– A&nbsp;teď se&nbsp;poradíme, co&nbsp;s&nbsp;vámi. Bingo, hlídej ho!</span></p>
          <p class="chunk" data-nb-ref-number="15" data-nb-words="19" data-nb-chars="100"><span class="idea" data-nb-ref-number="15" id="idea15" data-nb-words="19" data-nb-chars="100">Bingo se&nbsp;posadí k&nbsp;Nyklíčkovi a&nbsp;děd Zachariáš s&nbsp;chlapci jdou na&nbsp;stranu pokojíka a&nbsp;tam se&nbsp;šeptem radí.</span></p>
          <p class="chunk" data-nb-ref-number="16" data-nb-words="142" data-nb-chars="862"><span class="idea" data-nb-ref-number="16" id="idea16" data-nb-words="142" data-nb-chars="862">Tak co&nbsp;myslíte, chlapci, co&nbsp;s&nbsp;ním máme dělat? Tady mohou být mínění všelijaká. Někteří třeba začnete křičet: Jaképak dlouhé cavyky s&nbsp;takovým chlapíkem? Strážníky zavolejte a&nbsp;do vězení s&nbsp;ním! Kradl, ať&nbsp;sedí, bručí v&nbsp;base, až&nbsp;zčerná. Zatočte s&nbsp;ním po&nbsp;právu a&nbsp;spravedlnosti. Ach vy&nbsp;krvežíznivci! Není spravedlivý každý, kdo se&nbsp;kryje štítem práva a&nbsp;ohání mečem spravedlnosti. Pře pana Nyklíčka, číšníka bez zaměstnání a&nbsp;zloděje, není tak jednoduchá. To&nbsp;není jenom zloděj, nýbrž také nešťastný člověk, je&nbsp;to&nbsp;táta, který chtěl uchránit své dítě před bídou, to&nbsp;děcko, jemuž tak brzy smrt vzala maminku. Máme to&nbsp;tu&nbsp;pomícháno: dobro se&nbsp;zlem, neštěstí se&nbsp;zločinem. Cožpak jste neviděli, jak se&nbsp;ten člověk bránil a&nbsp;jak se&nbsp;bál? Panečku, z&nbsp;takových strašpytlů se&nbsp;nedělají zločinci. Což abychom to&nbsp;zkusili s&nbsp;něčím jiným než se&nbsp;strážníky a&nbsp;vězením? Poslechněme děda Zachariáše.</span></p>
          <p class="chunk" data-nb-ref-number="17" data-nb-words="52" data-nb-chars="280"><span class="idea" data-nb-ref-number="17" id="idea17" data-nb-words="52" data-nb-chars="280">– Pošleme-li ho&nbsp;do&nbsp;vězení, povídá děd,&nbsp;– stane se&nbsp;z&nbsp;něho nakonec opravdový darebák. A&nbsp;co bude s&nbsp;jeho dceruškou, kdo se&nbsp;o&nbsp;ni postará? Jestliže ten človíček nelže, měli bychom mu&nbsp;nějak pomoci. Pan Dobeš si&nbsp;dávno přál, abych si&nbsp;sem vzal nějakého pomocníka, což abych to&nbsp;zkusil s&nbsp;ním?</span></p>
          <p class="chunk" data-nb-ref-number="18" data-nb-words="19" data-nb-chars="107"><span class="idea" data-nb-ref-number="18" id="idea18" data-nb-words="19" data-nb-chars="107">– Zkuste, děde Zachariáši, udělejte to, volají chlapci, – však on&nbsp;se&nbsp;napraví, vždyť je&nbsp;to&nbsp;bačkora a&nbsp;dobrák.</span></p>
          <p class="chunk" data-nb-ref-number="19" data-nb-words="65" data-nb-chars="370"><span class="idea" data-nb-ref-number="19" id="idea19" data-nb-words="65" data-nb-chars="370">– Tak dobře, řekne děd.&nbsp;– Když myslíte, že&nbsp;je&nbsp;bačkora, tak já&nbsp;se&nbsp;do&nbsp;něho obuju. Napřed mu&nbsp;pořádně vyčiním a&nbsp;pak mu&nbsp;dám rozhřešení. Nevím, jednám-li správně, ale jsem starý člověk a&nbsp;nechci umřít s&nbsp;myšlenkou, že&nbsp;jsem zahubil někoho, komu jsem mohl pomoci. A&nbsp;vy byste si&nbsp;něčím takovým pokazili celý život. Uvidíme. Nebude-li dělat dobrotu, na&nbsp;kriminál je&nbsp;vždycky dost času.</span></p>
          <p class="chunk" data-nb-ref-number="20" data-nb-words="43" data-nb-chars="232"><span class="idea" data-nb-ref-number="20" id="idea20" data-nb-words="43" data-nb-chars="232">Děd Zachariáš jde k&nbsp;panu Nyklíčkovi a&nbsp;pustí na&nbsp;něho bandurskou. Řekne mu&nbsp;hezky od&nbsp;plic, co&nbsp;si&nbsp;myslí o&nbsp;zlodějích a&nbsp;kam takoví chlapi patří. Zloděj se&nbsp;krčí na&nbsp;židli, jako by&nbsp;na&nbsp;něho kameny padaly. A&nbsp;když děd Zachariáš domluvil, řekne:</span></p>
          <p class="chunk" data-nb-ref-number="21" data-nb-words="22" data-nb-chars="128"><span class="idea" data-nb-ref-number="21" id="idea21" data-nb-words="22" data-nb-chars="128">– Máte pravdu, pane, do&nbsp;posledního slovíčka máte pravdu. Byl jsem darebák, teď si&nbsp;to&nbsp;odnesu. Jděte a&nbsp;zavolejte na&nbsp;mne strážníky.</span></p>
          <p class="chunk" data-nb-ref-number="22" data-nb-words="21" data-nb-chars="128"><span class="idea" data-nb-ref-number="22" id="idea22" data-nb-words="21" data-nb-chars="128">– Strážníky, vykřikne děd Zachariáš.&nbsp;– Tak se&nbsp;na&nbsp;něho podívejte! Milostpán poroučí, my&nbsp;máme poslouchat a&nbsp;běhat mu&nbsp;pro strážníky.</span></p>
          <p class="chunk" data-nb-ref-number="23" data-nb-words="65" data-nb-chars="375"><span class="idea" data-nb-ref-number="23" id="idea23" data-nb-words="65" data-nb-chars="375">A&nbsp;vyloží zkoprnělému Nyklíčkovi, co&nbsp;a&nbsp;jak, na&nbsp;čem se&nbsp;s&nbsp;chlapci uradil. To&nbsp;víte, že&nbsp;se&nbsp;to&nbsp;neobejde bez dalšího mravního naučení a&nbsp;bez upozornění, že&nbsp;ta&nbsp;milost není udělována panu Nyklíčkovi, ale jeho dcerušce, která by&nbsp;nevinně trpěla, a&nbsp;že nebude-li nyní pan Nyklíček živ jako pořádný a&nbsp;přičinlivý člověk a&nbsp;svědomitý otec, půjde při prvním poklesku tam, kam patří&nbsp;– do&nbsp;vězení.</span></p>
          <p class="chunk" data-nb-ref-number="24" data-nb-words="129" data-nb-chars="729"><span class="idea" data-nb-ref-number="24" id="idea24" data-nb-words="129" data-nb-chars="729">A&nbsp;teď se, děti, na&nbsp;chvilku odvrátíme, tahle podívaná není pro nás. Nebo by&nbsp;vás těšilo dívat se&nbsp;na&nbsp;člověka, kterému se&nbsp;zdálo, že&nbsp;padá do&nbsp;propasti, a&nbsp;nyní je&nbsp;vysvobozen, pošklebovat se&nbsp;chudákovi, který si&nbsp;radostí vede jako blázen, kleká před dědou Zachariášem, blábolí, co&nbsp;mu&nbsp;radost na&nbsp;jazyk přinese, a&nbsp;tiskne všem ruce, div ne&nbsp;i&nbsp;packy Bingovi. Odvraťme se&nbsp;a&nbsp;počkejme, až&nbsp;s&nbsp;ním zase bude rozumná řeč. Musí nám ještě jednou pořádně vysvětlit, kde je&nbsp;ten sud s&nbsp;nakradenými věcmi, a&nbsp;my v&nbsp;klidu rozumně uvážíme, co&nbsp;dál. Neboť, jak vidíte sami, chytili jsme vrabčáka, ale to&nbsp;káně loupežné, ten opravdový dravec, ničema a&nbsp;strůjce veškeré špatnosti si&nbsp;běhá po&nbsp;svobodě, prochází se&nbsp;po&nbsp;silnici před zámečkem a&nbsp;my nevíme, kudy a&nbsp;jak na&nbsp;něho.</span></p>
          <p class="chunk" data-nb-ref-number="25" data-nb-words="48" data-nb-chars="262"><span class="idea" data-nb-ref-number="25" id="idea25" data-nb-words="48" data-nb-chars="262">S&nbsp;tím chlapíkem bude asi zlé pořízení. Kdepak máme proti němu opravdové a&nbsp;vážné důkazy? Nestačí jenom slova pana Nyklíčka nebo že&nbsp;se&nbsp;nám ten člověk nelíbí, to&nbsp;by&nbsp;se&nbsp;nám každý soudce jen vysmál. Jářku, nebude to&nbsp;tak lehké. Děd Zachariáš si&nbsp;to&nbsp;také myslí a&nbsp;povídá:</span></p>
          <p class="chunk" data-nb-ref-number="26" data-nb-words="167" data-nb-chars="994"><span class="idea" data-nb-ref-number="26" id="idea26" data-nb-words="167" data-nb-chars="994">– Nejlépe bude, chlapci, když vyklouznete zadem ze&nbsp;zahrady a&nbsp;vypravíte se&nbsp;na&nbsp;Kopaninu. Podíváte se&nbsp;tam po&nbsp;té&nbsp;skrýši, a&nbsp;jestliže tuhle pan Nyklíček mluvil pravdu, vyberte ji, a&nbsp;co tam najdete, přinesete sem. Vezměte si&nbsp;s&nbsp;sebou kufr pana Nyklíčka. Takhle zabijeme několik much jednou ranou: poznáme, jak poctivě to&nbsp;pan Nyklíček myslí se&nbsp;svou nápravou, dostanete zpátky svou dvoulampovku a&nbsp;pana Ferbuse připravíme o&nbsp;jeho kořist. Až&nbsp;se&nbsp;vrátíte, vyjdu já&nbsp;na&nbsp;silnici a&nbsp;přivedu si&nbsp;hostinského sem. Pak mu&nbsp;tady ukážeme, jak jsme prohlédli jeho hru. Možná že&nbsp;se&nbsp;přizná, a&nbsp;my mu&nbsp;pohrozíme, že&nbsp;ho&nbsp;udáme, jestliže nenahradí do&nbsp;roka škodu všem okradeným a&nbsp;nevzdá se&nbsp;nadosmrti svého lupičského řemesla. Povídám možná, protože je&nbsp;to&nbsp;třeba takový darebák, na&nbsp;kterého neplatí nic na&nbsp;světě, natož dobré slovo. Pak ale namouvěru nevím, co&nbsp;s&nbsp;ním počneme. Dáme-li ho&nbsp;zatknout, bude s&nbsp;ním zavřen taky pan Nyklíček. Nu, však uvidíme. Musíme věřit ve&nbsp;spravedlnost a&nbsp;v&nbsp;to, že&nbsp;vina nezůstane nikdy na&nbsp;světě nepotrestána.</span></p>
          <p class="chunk" data-nb-ref-number="27" data-nb-words="37" data-nb-chars="199"><span class="idea" data-nb-ref-number="27" id="idea27" data-nb-words="37" data-nb-chars="199">– Dovolte, pane, ozve se&nbsp;nesměle pan Nyklíček.&nbsp;– Ale co&nbsp;bude s&nbsp;mou dceruškou? Nemohli by&nbsp;mi&nbsp;ji&nbsp;mladí páni přivést s&nbsp;sebou? Zůstala tam chudinka zavřena sama v&nbsp;hospodě. Já&nbsp;bych dal mladým pánům klíče.</span></p>
          <p class="chunk" data-nb-ref-number="28" data-nb-words="32" data-nb-chars="189"><span class="idea" data-nb-ref-number="28" id="idea28" data-nb-words="32" data-nb-chars="189">– Tak vidíte, člověče, rozkřikne se&nbsp;děd Zachariáš, neboť ho&nbsp;mrzí, že&nbsp;na&nbsp;něco takového mohl zapomenout.&nbsp;– My&nbsp;tady vykládáme a&nbsp;na to&nbsp;nejdůležitější bychom zapomněli. Dejte sem honem ty&nbsp;klíče!</span></p>
          <p class="chunk" data-nb-ref-number="29" data-nb-words="27" data-nb-chars="155"><span class="idea" data-nb-ref-number="29" id="idea29" data-nb-words="27" data-nb-chars="155">Nyklíček je&nbsp;vysouká z&nbsp;kapsy, vyloží chlapcům, který klíč je&nbsp;od&nbsp;kterých dveří, děd Zachariáš jim k&nbsp;tomu přidá klíč od&nbsp;zahradní branky a&nbsp;kufr páně Nyklíčkův.</span></p>
          <p class="chunk" data-nb-ref-number="30" data-nb-words="27" data-nb-chars="168"><span class="idea" data-nb-ref-number="30" id="idea30" data-nb-words="27" data-nb-chars="168">– Opravdu, děde Zachariáši, takhle to&nbsp;bude nejlepší, povídá Valnoha.&nbsp;– My&nbsp;to&nbsp;tam tomu hostinskému vybereme, že&nbsp;mu&nbsp;nezůstane ani střípek. A&nbsp;holčičku v&nbsp;pořádku přivedeme.</span></p>
          <p class="chunk" data-nb-ref-number="31" data-nb-words="21" data-nb-chars="105"><span class="idea" data-nb-ref-number="31" id="idea31" data-nb-words="21" data-nb-chars="105">– A&nbsp;zotvíráme mu&nbsp;pípy u&nbsp;sudů, aby mu&nbsp;vyteklo všechno pivo, rozhorlí se&nbsp;Zrzek.&nbsp;– Ať&nbsp;má&nbsp;taky nějakou škodu.</span></p>
          <p class="chunk" data-nb-ref-number="32" data-nb-words="69" data-nb-chars="376"><span class="idea" data-nb-ref-number="32" id="idea32" data-nb-words="69" data-nb-chars="376">– Nic takového, Zrzku, napomíná ho&nbsp;děd.&nbsp;– Jen žádné hlouposti a&nbsp;lehkomyslnosti. Udělejte hezky rychle, co&nbsp;máte udělat, a&nbsp;pospěšte si&nbsp;zpět. On&nbsp;už&nbsp;ten chlapík na&nbsp;silnici je&nbsp;beztoho jak na&nbsp;trní, a&nbsp;kdyby musel příliš dlouho čekat, mohla by&nbsp;ho&nbsp;přejít trpělivost, vrátil by&nbsp;se&nbsp;předčasně domů a&nbsp;přistihl by&nbsp;vás tam. To&nbsp;by&nbsp;pak byla pěkná mela. Pospěšte si, ať&nbsp;jste tu&nbsp;na&nbsp;obrátku zpět.</span></p>
          <p class="chunk" data-nb-ref-number="33" data-nb-words="12" data-nb-chars="59"><span class="idea" data-nb-ref-number="33" id="idea33" data-nb-words="12" data-nb-chars="59">A&nbsp;chlapci jdou. Jen aby se&nbsp;jim to&nbsp;povedlo. Držme jim palec!</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kluci_hura_za_nim_022.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>